[
  {
    "content_id": 727656,
    "reference_id": 26658,
    "title": "बाइबलीय बिम्बविधान - जनावरहरू",
    "media_type": "Text",
    "index_reference": "बाइबलीय बिम्बविधान - जनावरहरू",
    "language": "nep",
    "content": "<p>बाइबलमा प्रयोग भएका शरीरका अङ्‍गहरू र मानवीय गुणहरूका बिम्बहरूलाई अङ्ग्रेजी वर्णानुक्रम अनुसार तल सूचीबद्ध गरिएको छ । सूचीमा प्रयोग भएका अङ्‍‍गहरू र मानवीय गुणहरूले विचारको प्रतिनिधित्व गर्छन् । बिम्बको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।</p><h4>जनावरको सीङले शक्तिको प्रतिनिधित्व गर्छ</h4><blockquote><p>मेरा परमेश्‍वर मेरो चट्टान हुनुहुन्‍छ, जसमा म शरण लिन्‍छु । उहाँ मेरो ढाल, मेरो उद्धारको सीङ, मेरो गढ, मेरो शरणस्‍थान र मेरा उद्धारकर्ता हुनुहुन्‍छ । तपाईं मलाई हिंसात्‍मक मान्‍छेबाट बचाउनुहुन्‍छ। (२ शमूएल २२:३)</p></blockquote><p>&quot;मेरो उद्धारको सीङ&quot; ले मेरो उद्धार गर्ने शक्तिशाली व्यक्ति भन्‍ने जनाउँछ ।</p><blockquote><p>यहाँ म दाऊदको निम्‍ति एउटा सीङ उत्‍पन्‍न गर्ने छु, (भजनसंग्रह १३२:१७)</p></blockquote><p>&quot;दाऊदको सीङ&quot; राजा दाऊदको सैन्य शक्ति हो ।</p><h4>चराहरूले खतरामा परेका र असहाय मानिसहरूको प्रतिनिधित्व गर्छ</h4><p>केही चराहरूलाई सजिलै जालमा पार्न सकिने हुनाले यसो भनिएको हो ।</p><blockquote><p>विनाकारण भएका मेरा शत्रुहरूले मलाई चरालाई झैँ शिकार गरिहिँडे । (विलाप ३:५२)</p></blockquote><blockquote><p>शिकारीको हातबाट हरिण उम्‍केझैँ, व्‍याधाको पासोबाट चरा फुत्‍केझैँ तैंले आफूलाई मुक्त गर्‌ । (हितोपदेश ६:५)</p></blockquote><p>व्याधाले चराहरू समात्‍ने व्यक्तिलाई जनाउँछ, र पासोले सानो जाललाई जनाउँछ ।</p><blockquote><p>शिकारीको पासोबाट चरा उम्‍केझैँ, हामी फुत्‍किसकेका छौं, तिनीहरूको जाल फाट्यो र हामी उम्‍क्‍यौं । (भजनसंग्रह १२४:७)</p></blockquote><h4>मासु खाने चराहरूले द्रुत गतिमा आक्रमण गर्ने शत्रुहरूको प्रतिनिधित्व गर्छ</h4><p>हबकूक र होशेमा इस्राएलीहरूलाई आक्रमण गर्ने शत्रुहरूलाई चीलसँग तुलना गरिएको छ ।</p><blockquote><p>तिनीहरूका घोडचढीहरू टाढादेखि आउँछन्‌ । तिनीहरू शिकार निल्‍नलाई वेग हानेर उड्‌ने गिद्धझैँ अगि बढ्‌छन्‌ । (हबकूक १:८)</p></blockquote><blockquote><p>एउटा गरुड परमप्रभुको भवनमाथि उड्‌दैछ । ... जे भलो छ त्‍यो इस्राएलले इन्‍कार गरेको छ। एउटा वैरीले त्‍यसलाई खेद्‌ने छ । (होशे ८:१,३)</p></blockquote><p>यशैयामा परमेश्‍वरले एउटा विदेशी राजालाई शिकारी चरा भन्‍नुहुन्‍छ किनकि त्यो चाँडो आउँछ र इस्राएलका शत्रुहरूलाई आक्रमण गर्छ ।</p><blockquote><p>पूर्वबाट म शिकारी पक्षी बोलाउँछु, र टाढा देशबाट मेरो अभिप्राय पूरा गर्न म एक जना मानिसलाई बोलाउँछु । (यशैया ४६:११)</p></blockquote><h4>चराको पखेटाले सुरक्षाको प्रतिनिधित्व गर्दछ</h4><p>चराहरूले आफ्ना पखेटाहरू फैलाएर आफ्ना बचेराहरूको सुरक्षा गर्ने हुनाले यसो भनिएको हो ।</p><blockquote><p>तपाईंका आँखाको नानीलाई झैँ मलाई बचाएर राख्‍नुहोस्‌। तपाईंका पखेटाको छायामुनि मलाई लुकाउनुहोस्‌ ती दुष्‍टहरूबाट, जसले मलाई लुट्‌दछन्‌, मेरा ती घातक शत्रुहरूबाट, जसले मलाई घेर्दछन्‌ । (भजनसंग्रह १७:८–९)</p></blockquote><p>पखेटाहरूले कसरी सुरक्षाको प्रतिनिधित्व गर्दछन् भन्‍ने जनाउने अर्को उदाहरणः</p><blockquote><p>ममाथि कृपा गर्नुहोस्‌, हे परमेश्‍वर, ममाथि कृपा गर्नुहोस्‌, मेरो प्राणले तपाईंमा शरण लिन्‍छ। यो आपत्‌ नहटुञ्‍जेल, तपाईंकै पखेटाको छायामुनि म शरण लिने छु । (भजनसंग्रह ५७:१)</p></blockquote><h4>खतरनाक जनावरहरूले खतरनाक मानिसहरूको प्रतिनिधित्व गर्दछन्</h4><p>भजनसंग्रहमा दाऊदले आफ्ना शत्रुहरूलाई सिंहहरू भनेका छन् ।</p><blockquote><p>म सिंहहरूका बीचमा छु, म भक्षक जनावरहरूका बीचमा सुत्दछु । मानिसहरू जसका दाँत बर्छा र बाण हुन्‌, जसका जिब्रा धारिला तरवारझैँ छन्‌ । हे परमेश्‍वर, तपाईं स्‍वर्गभन्‍दा पनि उच्‍च हुनुहोस्‌ (भजनसंग्रह ५७:४)</p></blockquote><p>पत्रुसले दुष्टलाई गर्जने सिंह भने ।</p><blockquote><p>सचेत रहो, जागा रहो, तिमीहरूको शत्रु दियाबलस कसलाई भेट्टाऊँ र खाइहाँलू भनी गर्जने सिंहझैँ खोजिहिँड्‌छ । (१ पत्रुस ५:८)</p></blockquote><p>मत्तीमा आफ्ना झुटहरूद्वारा मानिसहरूमाथि हानी पुर्‍याउने अगमवक्ताहरूलाई येशूले ब्वाँसाहरू भन्‍नुभयो ।</p><blockquote><p>झूटा अगमवक्ताहरूदेखि होशियार बस, जो तिमीहरूकहाँ भेडाको भेषमा आउँछन्, तर भित्रपट्टि चाहिँ डरलाग्‍दा ब्‍वाँसाहरूजस्‍ता हुन्‍छन्‌ । (मत्ती ७:१५)</p></blockquote><p>मत्तीमा झुटा कुराहरू सिकाएर हानी पुर्‍याउने धार्मिक अगुवाहरूलाई बप्तिस्मा दिने यूहन्‍नाले विषालु सर्पहरू भने ।</p><blockquote><p>तर फरिसीहरू र सदुकीहरूमध्‍ये धेरै जनालाई बप्‍तिस्‍मा लिन आइरहेका देखेर तिनले उनीहरूलाई भने, “सर्पका बच्‍चा हो, आउन लागेको क्रोधबाट भाग्‍न कसले तिमीहरूलाई चेताउनी दियो? (मत्ती ३:७)</p></blockquote><h4>चीलहरूले शक्तिको प्रतिनिधित्व गर्छ</h4><blockquote><p>जसले, तेरा इच्‍छाहरू उत्तम कुराले तृप्‍त गर्नुहुन्‍छ, ताकि तेरो जवानी चीलको जस्‍तै फेरि नयाँ होस्‌ । (भजनसंग्रह १०३:५)</p></blockquote><blockquote><p>परमप्रभु यसो भन्‍नुहुन्‍छ: &quot;हेर त, एउटा गरुड मोआबमाथि आफ्‍नो पखेटा फिँजाएर वेगसित आउँदैछ।&quot; (यर्मिया ४८:४०)</p></blockquote><h4>भेडाहरू वा भेडाका बगालले डोर्‍याइनु पर्ने मानिसहरू वा खतरामा भएका मानिसहरूको प्रतिनिधित्व गर्छ</h4><blockquote><p>मेरा प्रजा हराएका भेड़ाझैँ भएका छन्‌। तिनीहरूका गोठालाहरूले तिनीहरूलाई बरालिदिएका छन् (यर्मिया ५०:६)</p></blockquote><blockquote><p>उहाँले आफ्‍ना मानिसहरूलाई भेडाहरूलाई झैँ बाहिर निकालिल्‍याउनुभयो । (भजनसंग्रह ७८:५२)</p></blockquote><blockquote><p>इस्राएल त सिंहहरूले खेदेर छरपष्‍ट भएका भेडाको बगालझैँ छ। त्‍यसलाई पहिले अश्‍शूरको राजाले निल्‍यो, र सबैभन्‍दा पछि बेबिलोनको राजा नबूकदनेसरले त्‍यसका हड्डीहरू चूरचूर पार्‍यो । (यर्मिया ५०:१७)</p></blockquote><blockquote><p>हेर, म तिमीहरूलाई ब्‍वाँसाहरूका बीचमा भेडाझैँ पठाइरहेछु, यसकारण तिमीहरू सर्पझैँ चनाखो र ढुकुरझैँ निर्दोष होओ । तर मानिसहरूदेखि होशियार होओ, किनभने तिनीहरूले तिमीहरूलाई अदालतहरूमा सुम्‍पिदिने छन्, र तिनीहरूका सभाघरहरूमा तिमीहरूलाई कोर्रा लाउने छन्‌ । (मत्ती १०:१६,१७)</p></blockquote>",
    "associations": {
      "passage": [],
      "resource": [
        {
          "reference_id": 26706,
          "content_id": 727706,
          "resource_code": "Unknown",
          "label": "रूपक",
          "language": "nep"
        },
        {
          "reference_id": 26707,
          "content_id": 727707,
          "resource_code": "Unknown",
          "label": "लक्षणा",
          "language": "nep"
        }
      ]
    }
  }
]