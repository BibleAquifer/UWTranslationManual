[
  {
    "content_id": 727659,
    "reference_id": 26661,
    "version": "1.0.0",
    "title": "बाइबलीय बिम्बविधान - मानवीय व्यवहार",
    "media_type": "Text",
    "index_reference": "बाइबलीय बिम्बविधान - मानवीय व्यवहार",
    "language": "nep",
    "content": "<p>बाइबलमा भएका मानवीय व्यवहारसँग सम्बन्धित बिम्बहरूको सूची तल दिइएको छ । सूचीमा प्रयोग भएका मानवीय व्यवहारहरूले विचारको प्रतिनिधित्व गर्छन् । बिम्बको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।</p><h4>निहुरिनुले हतोत्साहित हुने कुराको प्रतिनिधित्व गर्छ</h4><blockquote><p>लडेकाहरू सबैलाई परमप्रभुले सहारा दिनुहुन्‍छ, <u>दबिएकाहरू</u> सबैलाई उठाउनुहुन्‍छ । (भजनसंग्रह १४५:१४)</p></blockquote><h4>प्रसववेदनाले नयाँ परिश्थितिमा पुग्‍नको निम्ति आवश्यक पर्ने कष्टको प्रतिनिधित्व गर्छ</h4><p>हे सियोनकी छोरी, <u>प्रसववेदनामा परेकी</u> स्‍त्रीझैँ <u>पीडाले छटपटाऊ</u>, किनकि अब तिमीले यो सहर छोड्‌नैपर्छ र खुल्‍ल्‍ला मैदानमा पाल खड़ा गर्नुपर्छ। अब तिमी बेबिलोनमा जाने छौ। त्‍यहाँ तिमी छुटाइने छौ। त्‍यहीँ नै परमप्रभुले तिमीलाई तिम्रा शत्रुहरूका हातबाट छुटकारा दिनुहुने छ। (मीका ४:१०)</p><blockquote><p>किनभने जातिको विरुद्धमा जाति, र राज्‍यको विरुद्धमा राज्‍य उठ्‌ने छ, र ठाउँ-ठाउँमा अनिकाल र भूकम्‍प हुने छन्‌ । तर यी सब त <u>प्रसववेदनाको</u> सुरु मात्र हो । (मत्ती २४:७–८)</p></blockquote><blockquote><p>मेरा साना बालक हो, ख्रीष्‍ट तिमीहरूमा नबनिनुभएसम्‍म म फेरि <u>प्रसवपीडामा</u> छु । (गलाती ४:१९)</p></blockquote><h4>कसैलाई कुनै नाउँले बोलाउनु भनेको त्यो व्यक्ति त्यही कुरा बन्‍नु हो</h4><blockquote><p>किनकि तेरा सृष्‍टिकर्ता तेरा पति हुनुहुन्‍छ— उहाँको नाउँ सर्वशक्तिमान्‌ परमप्रभु हो— इस्राएलका परमपवित्र तेरा उद्धारक हुनुहुन्‍छ। उहाँ सारा पृथ्‍वीका परमेश्‍वर कहलाइनुहुन्‍छ । (यशैया ५४:५ख)</p></blockquote><p>उहाँ सारा पृथ्‍वीका परमेश्‍वर हुनुभएको कारण यसो भनिएको हो ।</p><blockquote><p>हृदयमा बुद्धिमान्‌ हुनेहरूलाई विवेकशील भनिन्‍छ, र मिठा वचनहरूले शिक्षा बढाउँछन्‌ । (हितोपदेश १६:२१a)</p></blockquote><p>उहाँ विवेकशील हुनुभएकोले यसो भनिएको हो ।</p><blockquote><p>उहाँ ... परमप्रधानका पुत्र कहलाइनुहुने छ । (लूका १:३२)</p></blockquote><p>उहाव परमप्रधानका पुत्र हुनुभएकोले यसको भनिएको हो ।</p><blockquote><p>यसैकारण जो जन्‍मनुहुने छ, उहाँ पवित्र, अर्थात्‌ परमेश्‍वरका पुत्र कहलाइनुहुने छ । (लूका १:३५)</p></blockquote><p>उहाँ वास्तविक रूपमा नै परमेश्‍वरका पुत्र हुनुभएको कारण यसको भनिएको हो ।</p><blockquote><p>जस्‍तो परमप्रभुको व्‍यवस्‍थामा लेखिएको छ, &quot;पहिलो जन्‍मने हरेक जेठोचाहिँ परमप्रभुको निम्‍ति पवित्र कहलाइने छ ।&quot; (लूका २:२३)</p></blockquote><p>उहाँलाई परमप्रभुको निम्ति नै समर्पण गरिने भएकोले यसो भनिएको हो ।</p><h4>शुद्धताले परमेश्‍वरको निम्ति स्वीकारयोग्य हुने कुराको प्रतिनिधित्व गर्छ ।</h4><p>अनि नोआले परमप्रभुको निम्‍ति एउटा वेदी बनाएर हरेक <u>शुद्ध</u> पशु र <u>शुद्ध</u> पक्षी मध्‍येबाट लिई होमबलि चढाए । त्‍यसको मीठो बास्‍ना लिनुभएपछि... (उत्पत्ति ८:२०)</p><blockquote><p>सातौँ दिनमा पुजारीले त्‍यसलाई फेरि जाँच गर्दा रोग मत्‍थर भएको छ र छालामा फैलिएको छैन भने, पुजारीले त्‍यसलाई <u>शुद्ध</u>शुद्ध ठहराऊन्‌ । त्‍यो खटिरो मात्र हो । त्‍यसले आफ्‍ना लुगा धोएर त्‍यो <u>शुद्ध</u> हुने छ । (लेवीहरू १३:६)</p></blockquote><h4>शुद्ध वा पवित्र बनाउनुले परमेश्‍वरको निम्ति स्वीकारयोग्य बनाउने कामको प्रतिनिधित्व गर्छ</h4><blockquote><p>तब त्‍यसले बाहिर वेदीमा गएर परमप्रभुको सामुन्‍ने त्‍यसको निम्‍ति प्रायश्‍चित गरोस्‌। अनि साँढे र बोकाको रगतबाट केही लिएर वेदीका चारैतिरका सीङहरूमा लगाओस्‌ । रगतबाट आफ्‍नो औँलाले सात पल्‍ट त्‍यसमाथि छर्केर इस्राएलीहरूको <u>अशुद्धिबाट</u> वेदीलाई <u>शुद्ध</u> र <u>पवित्र</u> गरोस्‌ । (लेवीहरू १६:१८–१९)</p></blockquote><blockquote><p>किनभने त्‍यसै दिन तिमीहरूलाई <u>शुद्ध</u> पार्नलाई तिमीहरूका निम्‍ति प्रायश्‍चित गरिन्‍छ । तब परमप्रभुको सामुन्‍ने सबै पापबाट तिमीहरू <u>शुद्ध</u> हुने छौ । (लेवीहरू १६:३०)</p></blockquote><h4>अशुद्धताले परमेश्‍वरको निम्ति स्वीकारयोग्य हुन अयोग्य भएको कुराको प्रतिनिधित्व गर्छ</h4><blockquote><p>पशुहरूमध्‍ये खुर पूरै चिरिएका र उग्राउनेचाहिँ तिमीहरूले खानु हुन्‍छ। तापनि उग्राउनेहरू मात्र वा खुर चिरिएकाहरू मात्र <u>तिमीहरूले खानुहुँदैन</u>— अर्थात्‌ ऊँट, किनभने त्‍यसले उग्राउँछ, तर त्‍यसको खुर चिरिएको हुँदैन । त्‍यो तिमीहरूका निम्‍ति <u>अशुद्ध</u> हो । (लेवीहरू ११:३–४)</p></blockquote><blockquote><p>यीमध्‍ये मरेको कुनै एउटा केही कुरामा पर्‍यो भने, त्‍यो थोक <u>अशुद्ध</u> हुन्‍छ, चाहे काठको थोक होस्, अथवा लुगा, छाला, भाङ्‌ग्रो, वा जुनसुकै कामको भाँडा होस्‌ । त्‍यो पानीमा चोपल्‍नुपर्छ, र त्‍यो साँझसम्‍म <u>अशुद्ध</u> हुने छ, त्‍यसपछि मात्रै त्‍यो <u>चोखो</u> हुन्‍छ । (लेवीहरू ११:३२)</p></blockquote><h4>केही कुरालाई अशुद्ध बनाउनुले परमेश्‍वरको निम्ति स्वीकारयोग्य नहुनु भन्‍ने कुराको प्रतिनिधित्व गर्छ</h4><blockquote><p>कसैले कुनै <u>अशुद्ध</u> कुरो, अर्थात्‌ <u>अशुद्ध</u> वन-पशु कि पाल्‍तु-पशु कि <u>अशुद्ध</u> घस्रने जन्‍तुको सिनु छोयो भने, त्‍यो कुरो त्‍यसलाई थाहा नभए तापनि त्‍यो <u>अशुद्ध</u> भएको हुन्‍छ, र <u>अशुद्ध</u> ठहरिने छ । (लेवीहरू ५:२)</p></blockquote><h4>केही कुराबाट अलग गर्ने कुराले त्यसबाट छुट्याउनु भन्‍ने बुझाउँछ</h4><blockquote><p>राजा उज्‍जियाह आफ्‍नो मर्ने दिनसम्‍मै कोरी भए । तिनी अलग्‍गै घरमा कोरी भएर बस्‍न लागे । <u>परमप्रभुको मन्‍दिरभित्र तिनी पस्‍न पाएनन्‌ ।</u> (२ इतिहास २६:२१)</p></blockquote><h4>बहिष्‍कार गरिएको- मारिएको प्रतिनिधित्व गर्दछ</h4><blockquote><p>तिमीहरूले शबाथ मान्‍नू, किनभने तिमीहरूका निम्‍ति त्‍यो पवित्र हो । त्‍यो अपवित्र गर्ने निश्‍चय नै <u>मारिओस्‌</u> । जस-जसले त्‍यस दिन केही कामकाज गर्ला त्‍यो आफ्‍ना <u>मानिसहरूबाट बहिष्‍कृत हुने छ</u> । (प्रस्थान ३१:१४–१५)</p></blockquote><blockquote><p>त्‍यस दिन जसले आफूलाई इन्‍कार गर्दैन, त्‍यो <u>आफ्‍ना मानिसहरूबाट बहिष्‍कार गरिओस्‌</u> । त्‍यस दिन कुनै किसिमको काम गर्ने मान्‍छेलाई त्‍यसका मानिसहरूमध्‍येबाट <u>म नाश गर्ने छु</u> । (लेवीहरू २३:२९–३०)</p></blockquote><blockquote><p>ऊ जीवितहरूको देशबाट <u>अलग गरियो</u> । (यशैया ५३:८)</p></blockquote><h4>कसैको अघि गएर उभिनुले उक्त व्यक्तिको सेवा गर्नु बुझाउँछ</h4><blockquote><p>तपाईंका मानिसहरू कति खुशी होलान्‌! <u>तपाईंको सामुन्‍ने निरन्‍तर उभिने</u> र तपाईंको बुद्धि सुन्‍न पाउने यी तपाईंका अधिकारीहरू कति सुखी होलान्‌! (१ राजाहरू १०:८)</p></blockquote><blockquote><p>करारको विश्‍वासयोग्यता र विश्‍वस्‍तता <u>तपाईंको अगि जान्‍छन्‌</u> । (भजनसंग्रह ८९:१४)</p></blockquote><p>यहाँ करारको विश्‍वासयोग्यता र विश्‍वस्‍ततालाई मानवीकरण पनि गरिएको छ ।(हेर्नुहोस्<span data-bnType=\"resourceReference\" data-resourceId=\"26716\" data-resourceType=\"UWTranslationManual\">मानवीकरण</span>)</p><h4>मात्‍नुले कष्ट र मद्यले न्यायको प्रतिनिधित्व गर्छन्</h4><p>धेरै मद्यले मानिसलाई कमजोर तुल्याउँछ र ऊ धरमरिन्छ । यसरी नै जब परमेश्‍वरले मानिसहरूको न्याय गर्नुहुन्छ तिनीहरू कमजोर हुन्छन् र धरमरिन्छन् । यसरी मद्यलाई परमेश्‍वरको न्यायको रूपमा लिइएको छ ।</p><blockquote><p>तपाईंले आफ्‍नो प्रजालाई कठिन कुराहरू भोग्‍न लाउनुभएको छ, तपाईंले हामीलाई <u>धरमराउने मद्य दिनुभएको छ</u> । (भजनसंग्रह ६०:३)</p></blockquote><p>भजनसंग्रहबाट अर्को उदाहरणः</p><blockquote><p>तर परमेश्‍वरले नै न्‍याय गर्नुहुन्‍छ, उहाँले त्‍यो खन्‍याउनुहुन्‍छ, उहाँले एउटालाई होच्‍याउनुहुन्‍छ, र अर्कालाई उच्‍च पार्नुहुन्‍छ। परमेश्‍वरको बाहुलीमा एउटा कचौरा छ, जसमा मरमसला मिसाएको छ, <u>फीँज भएको मद्य</u> छ । अनि पृथ्‍वीका दुष्‍टहरू सबैले त्‍यसको थिग्रासम्‍मै <u>पिउँछन्‌</u> (भजनसंग्रह ७५:७,८)</p></blockquote><p>प्रकाशबाट एउटा उदाहरणः</p><blockquote><p>त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कडा <u>मद्य</u> पिउने छ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइने छ । (प्रकाश १४:१०)</p></blockquote><h4>निल्नु वा खानुले नष्ट हुनु भन्‍ने जनाउँछ</h4><blockquote><p>परमेश्‍वरले तिनीहरू[इस्राएल]लाई मिश्रबाट निकालेर ल्‍याउनुभयो । तिनीहरूको शक्ति जङ्गली साँढेको जस्‍तै छ। <u>तिनीहरूले आफ्‍ना विरोधी जातिहरूलाई निल्‍ने छन्,</u>. र उनीहरूको हड्डी चूर पारेर फोर्ने छन्, आफ्‍ना बाणहरूले उनीहरूलाई छेडेर मार्ने छन्‌ । (गन्ती २४:८)</p></blockquote><p>&quot;खानु&quot; को अर्को शब्द निल्नु वा भस्म पार्नु हो ।</p><blockquote><p>यसैकारण जसरी <u>आगोको ज्‍वालाले पराललाई भस्‍म गर्दछ</u>, र सुकेको घाँस ज्‍वालामा भस्‍म हुन्‍छ, त्‍यसै गरी तिनीहरूका जरा सडेर जाने छन्, र तिनीहरूका फूल धूलो उडेझैँ उडेर जाने छन्‌ । (यशैया ५:२४)</p></blockquote><p>यशैयाबाट अर्को उदाहरणः</p><blockquote><p>तर परमप्रभुले तिनीहरूका विरुद्धमा रसीनका शत्रुहरूलाई बलिया तुल्‍याउनुभएको छ, र तिनीहरूका शत्रुहरूलाई सुर्‍याउनुभएको छ । अरामीहरूले पूर्वतिर र पलिश्‍तीहरूले पश्‍चिमतिरबाट <u>मुख बाएर इस्राएललाई निलेका छन्‌ </u>. (यशैया ९:११–१२)</p></blockquote><p>व्यवस्थाबाट एउटा उदाहरणः</p><blockquote><p>म मेरा काँडहरूलाई रगतले मत्‍याउने छु, जब <u>मेरो तरवारले मासु खाँदछ</u>, मारिएका र कैदमा परेकाहरूको रगत, शत्रुहरूका नायकहरूका शिर! (व्यवस्था ३२:४२)</p></blockquote><h4>माथि पर्नु वा पार्नु भन्‍ने कुराले प्रभाव पार्नु भन्‍ने बुझाउँछ</h4><blockquote><p>यसैकारण परमप्रभु परमेश्‍वरले मानिसलाई मस्‍त निद्रामा <u>पार्नुभयो</u>, र उनी निदाएको बेलामा उनका करङहरूमध्‍येको एउटा निकाल्नुभई त्‍यसको ठाउँमा मासु भरिदिनुभयो । (उत्पत्ति २:२१)</p></blockquote><blockquote><p>के परमेश्‍वरको महामहिमाले तपाईंहरूलाई भयभीत पार्दैन र? के उहाँको भयले तपाईंहरूलाई विह्वल <u>पार्दैन</u>? (अय्यूब १३:११)</p></blockquote><blockquote><p>तब परमप्रभुका आत्‍मा <u>ममाथि आउनुभयो</u>, र उहाँले मलाई यसो भन्‍न लाउनुभयो:… (इजकिएल ११:५)</p></blockquote><blockquote><p>अब हेर्‌, प्रभुको हात <u>तँमाथि परेको छ</u>, र तँ अब केही समयसम्‍म घामको प्रकाश नदेख्‍ने भई अन्‍धो हुने छस्‌ ।(प्रेरित १३:११)</p></blockquote><h4>कसैलाई पछ्याउने कुराले उक्त व्यक्तिप्रति निष्ठावान हुनु भन्‍ने बुझाउँछ</h4><blockquote><p>तिनीहरूलाई मिश्रदेशबाट निकालेर ल्‍याउनुहुने आफ्‍ना पिता-पुर्खाहरूका परमप्रभु परमेश्‍वरलाई त्‍यागेर तिनीहरू <u>अरू देवताहरूका पछि लागे</u>— अर्थात्, आफ्‍ना वरिपरि बस्‍ने जातिहरूका देवताहरूलाई पछ्याए । तिनीहरू ती देवताहरूका सामुन्‍ने निहुरे, र परमप्रभुलाई क्रोधित तुल्‍याए । तिनीहरूले परमप्रभुलाई त्‍यागेर बाल र अश्‍तोरेत देवताहरूलाई पुजे । (न्यायकर्ताहरू २:१२,१३)</p></blockquote><blockquote><p>तिनी सीदोनीहरूकी अश्‍तोरेत देवी र अम्‍मोनीहरूको घिनलाग्‍दो देवता मोलोखको <u>पछि लागे</u> । (१ राजाहरू ११:५)</p></blockquote><blockquote><p>तिनीहरूका पुर्खाहरूलाई शपथ खाएर भनेको प्रतिज्ञाको देश देख्‍ने छैन । मलाई तिरस्‍कार गर्नेले त्‍यो कहिल्‍यै देख्‍ने छैन । तर मेरो दास कालेबमा अर्कै आत्‍मा छ, र त्‍यसले <u>पूरै रीतिले मेरो अनुसरण गरेको छ</u> । यसैकारण त्‍यो पसेर आएको देशमा म त्‍यसलाई लैजाने छु र त्‍यसका सन्‍तानले त्‍यो अधिकार गर्ने छन्‌ । (गन्ती १४:२३–२४)</p></blockquote><h4>राजा र उहाँका सुसारेहरूको अघि लाग्‍नु, साथ लाग्‍नु, वा पछ्याउनुले उहाँको सेवा गर्नु भन्‍ने बुझाउँछ ।</h4><blockquote><p>हेर्, उहाँको प्रतिफल <u>उहाँसितै</u> छ, र उहाँको इनाम <u>उहाँकै साथ</u> हुने छ । (यशैया ६२:११)</p></blockquote><blockquote><p>धार्मिकताचाहिँ <u>उहाँको अगि अगि जान्‍छ</u>, र उहाँको निम्‍ति एउटा मार्ग तयार गर्छ । (भजनसंग्रह ८५:१३)</p></blockquote><h4>उत्तराधिकार प्राप्त गर्नु कुनै कुरा सदाको लागि पाउनु हो</h4><blockquote><p>तब राजाले आफ्‍ना दाहिनेपट्टिकाहरूलाई भन्‍ने छ, ‘आओ, मेरा पिताका धन्‍यका हो! संसारको उत्‍पत्तिदेखि तिमीहरूका निम्‍ति तयार गरिएको राज्‍यलाई <u>अधिकार गर</u> ।&apos; (मत्ती २५:३४)</p></blockquote><p>परमेश्‍वरको पूर्ण राज्यको आशिष् राजा जोसँग बोल्दै हुनुहुन्छ ती व्यक्तिहरूलाई सदाको लागि दिइएको छ ।</p><blockquote><p>अब भाइ हो, म तिमीहरूलाई यो भन्‍दछु, मासु र रगत स्‍वर्गका राज्‍यको <u>हकदार</u> हुन सक्‍दैन, न त विनाश अविनाशको <u>हकदार</u> हुन सक्‍छ । (१ कोरिन्थी १५:५०)</p></blockquote><p>मानिसहरू आफ्नो नाशवान शरीरमा हुँदा तिनीहरूले पूर्ण भएको परमेश्‍वरको राज्यलाई सदाको निम्ति प्राप्त गर्न सक्दैनन् ।</p><p>कसैले सदाको लागि प्राप्त गर्ने कुरालाई <strong>उत्तराधिकार</strong> भनिन्छ</p><blockquote><p>तपाईंले तिनीहरूलाई ल्‍याएर तपाईंको आफ्‍नो <u>उत्तराधिकारको</u> पर्वतमा रोप्‍नुहुने छ । (प्रस्थान १५:१७)</p></blockquote><p>परमेश्‍वरको आराधना गरिने पर्वतलाई स्थायी सम्पत्तिको रूपमा हेरिएको छ ।</p><blockquote><p>हाम्रा दुष्‍टता र पाप क्षमा गरेर हामीलाई आफ्‍नो निज <u>उत्तराधिकारको</u> रूपमा ग्रहण गर्नुहोस्‌ । (प्रस्थान ३४:९)</p></blockquote><p>इस्राएलीहरूलाई आफ्नो निज सम्पत्तिको रूपमा परमेश्‍वरले स्वीकार्नुभएको होस् भनेर अर्थात् सदाको लागि उहाँके हुनेगरी स्वीकार गर्नुभएको होस् भनेर मोशा बिन्ति गर्छन् ।</p><blockquote><p>सन्‍तहरूमा उहाँको महिमित <u>उत्तराधिकारको</u> सम्‍पत्ति के हो, सो तिमीहरूले जान्‍न सक । (एफिसी १:१८)</p></blockquote><p>उहाँको निम्ति छुट्याइएका सबैलाई परमेश्‍वरले दिने अद्‍भुत कुराहरूलाई स्थायी सम्पत्तिको रूपमा हेरिएको छ ।</p><p>स्थायी रूपमा कुनै कुरा प्राप्त गर्ने व्यक्तिलाई <strong>उत्तराधिकारी</strong> भनिन्छ ।</p><blockquote><p>संसारको <u>उत्तराधिकारी</u> हुनलाई अब्राहाम र उनको वंशलाई दिइएको प्रतिज्ञा व्‍यवस्‍थाद्वारा आएको होइन, तर विश्‍वासको धार्मिकताद्वारा आएको हो । (रोमी ४:१३)</p></blockquote><p>अब्राहाम र तिनका सन्तानहरूले सारा संसारलाई सदाको निम्ति प्राप्त गर्ने छन् भन्‍ने प्रतिज्ञा थियो ।</p><blockquote><p>पुत्रलाई नै उहाँले सबै कुराका <u>उत्तराधिकारी</u> नियुक्त गर्नुभयो, उहाँद्वारा नै समस्‍त सृष्‍टि रच्‍नु पनि भयो । (हिब्रू १:२)</p></blockquote><p>परमेश्‍वरको पुत्रले सबै कुरा स्थायी सम्पत्तिको रूपमा प्राप्त गर्नुहुने छ ।</p><blockquote><p>विश्‍वासद्वारा नोआले ... संसारलाई दोषी ठहराएर विश्‍वासद्वारा उनी आउने धार्मिकताका <u>उत्तराधिकारी</u> । (हिब्रू ११:७)</p></blockquote><p>नोआले स्थायी सम्पत्तिको रूपमा धार्मिकता पाए ।</p><h4>सुत्‍नुले मर्नु भन्‍ने बुझाउँछ</h4><blockquote><p>जब तेरो दिन पूरा हुने छ, र तँ <u>आफ्‍ना पित्रहरूसँग विश्राम गर्ने छस्</u>, तब म तेरै सन्‍तानमध्‍येबाट, तेरै शरीरबाट एक जना, तेरो उत्तराधिकारी हुनलाई उठाउने छु, (२ शमूएल ७:१२)</p></blockquote><blockquote><p>तिनीहरूलाई भन्, ‘के तँ अरूभन्‍दा बढी निगाहको पात्र छस्‌ र? <u>तल जा</u>, र खतना नभएकाहरूका साथमा <u>पडिरह</u> । तरवारले मारिएकाहरूसँगै तिनीहरू लोट्‌ने छन्‌ । तरवार थुतिएको छ । त्‍यसका सारा सैन्‍य-दलहरूसँगै त्‍यो घिस्‍स्‍याएर लगिओस्‌ । (इजकिएल ३२:१९–२०)</p></blockquote><h4>राज्य गर्नुले नियन्त्रण गर्नु भन्‍ने बुझाउँछ</h4><blockquote><p>यस हेतुले कि जसरी पापले मृत्‍युमा <u>राज्‍य गर्‍यो</u>, त्‍यसै गरी येशू ख्रीष्‍ट हाम्रा प्रभुद्वारा अनुग्रहले धर्मी ठहराएर अनन्‍त जीवनसम्‍म <u>राज्‍य गरोस्‌</u> । (रोमी ५:२१)</p></blockquote><blockquote><p>यसकारण शरीरका अभिलाषाअनुसार चल्‍नु नपरोस्‌ भनी तिमीहरूका मरणशील शरीरमा पापलाई <u>राज्‍य</u> गर्न नदेओ । (रोमी ६:१२)</p></blockquote><h4>विश्राम गर्नु वा विश्राम स्थलले सदाको लागि फाइदा पुग्‍ने कुरालाई जनाउँछ</h4><blockquote><p>एक दिन रूथकी सासू नाओमीले तिनलाई भनिन्, “हे मेरी छोरी, तिम्रो आफ्‍नै घरबार र राम्रो बन्‍दोबस्‍त भएर <u>बसेको</u> मैले हेर्न नपाउनू? (रूथ ३:१)</p></blockquote><blockquote><p>यसैले मैले आफ्‍नो क्रोधमा यसरी शपथ खाएँ, “मेरो <u>विश्राममा</u> तिनीहरू कहिल्‍यै पस्‍ने छैनन्‌ । (भजनसंग्रह ९५:११)</p></blockquote><blockquote><p>यो सदाकालको निम्‍ति मेरो <u>विश्रामस्‍थान</u> हो, म यहाँ सिंहासनमा बस्‍ने छु, किनकि मैले यही चाहेको छु । (भजनसंग्रह १३२:१४)</p></blockquote><blockquote><p>जाति-जातिहरू उहाँकहाँ भेला हुने छन्, र उहाँको <u>विश्रामको स्‍थान</u> महिमामय हुने छ । (यशैया ११:१०)</p></blockquote><h4>उठ्ने, खडा हुने कुराले काम गर्नु भन्‍ने जनाउँछ</h4><blockquote><p><u>उठ्‌नुहोस्‌</u> हामीलाई गुहार गर्नुहोस्‌, तपाईंको कहिले नटुङ्गिने प्रेमको कारण हाम्रो उद्धार गरिदिनुहोस्‌ । (भजनसंग्रह ४४:२६)</p></blockquote><h4>कुनै कुरा देख्‍नुले त्यहीँ हुनु भन्‍ने जनाउँछ</h4><blockquote><p>किनभने तपाईंले मेरो प्राणलाई चिहान <u>देख्‍न</u> दिनुहुने छैन ... (भजनसंग्रह १६:१०)</p></blockquote><h4>बेच्‍नु भन्‍नाले नियन्त्रण हस्तान्तरण गर्नु बुझाउँछ । किन्‍नुले कसैको नियन्त्रण हटाउनु भन्‍ने बुझिन्छ</h4><blockquote><p>[इस्राएलीहरूलाई] [परमप्रभुले] अरामनाहारैमका राजा कूशन-रिशातैमको हातमा <u>बेचिदिनुभयो</u> । (न्यायकर्ताहरू ३:८)</p></blockquote><h4>बस्‍नुले राज्य गर्नु बुझाउँछ</h4><blockquote><p>प्रेममा एउटा सिंहासन स्‍थापित गरिने छ, त्‍यसमा दाऊदको घरानाबाट विश्‍वासयोग्‍यसाथ एक मानिस <u>विराजमान हुनुहुने छ</u> । (यशैया १६:५)</p></blockquote><h4>खडा हुनुले सफलतासाथ प्रतिरोध गर्नु भन्‍ने बुझाउँछ</h4><blockquote><p>यसकारण दुष्‍टहरू न्‍यायको दिनमा <u>खडा हुने छैनन्</u> र पापीहरूले धर्मीहरूको सभामा स्‍थान पाउने छैनन्‌ । (भजनसंग्रह १:५)</p></blockquote><h4>हिँड्नुले व्यवहार गर्ने कुरालाई जनाउँछ र बाटो (मार्ग)ले व्यवहारलाई जनाउँछ</h4><blockquote><p>धन्‍य हो त्‍यो मानिस, जो दुष्‍टहरूको सल्‍लाहमा <u>हिँड्‌दैन</u> । (भजनसंग्रह १:१)</p></blockquote><blockquote><p>किनकि परमप्रभुले धर्मीहरूको <u>मार्गको</u> रक्षा गर्नुहुन्‍छ । (भजनसंग्रह १:६)</p></blockquote><blockquote><p>छलपूर्ण <u>मार्गबाट</u> मलाई अलग्‍ग राखिदिनुहोस्‌ । (भजनसंग्रह ११९:२९)</p></blockquote><blockquote><p>म तपाईंका आज्ञाहरूको <u>मार्गमा</u> दौडन्‍छु (भजनसंग्रह ११९:३२)</p></blockquote>",
    "associations": {
      "passage": [],
      "resource": [
        {
          "reference_id": 26706,
          "content_id": 727706,
          "resource_code": "Unknown",
          "label": "रूपक",
          "language": "nep"
        },
        {
          "reference_id": 26707,
          "content_id": 727707,
          "resource_code": "Unknown",
          "label": "लक्षणा",
          "language": "nep"
        },
        {
          "reference_id": 26716,
          "content_id": 727714,
          "resource_code": "UWTranslationManual",
          "label": "मानवीकरण",
          "language": "nep"
        }
      ]
    }
  }
]