[
  {
    "content_id": 727715,
    "reference_id": 26717,
    "title": "स्वामित्व",
    "media_type": "Text",
    "index_reference": "स्वामित्व",
    "language": "nep",
    "content": "<h3>वर्णन</h3><p>सामान्यतया &quot;स्वामित्व&quot; ले कुनै कुरा प्राप्त गर्नु वा कुनै व्यक्तिसँग भएको कुरालाई जनाउँछ । यसलाई व्याकरणमा &quot;को&quot; प्रयोग गरेर वा स्वामित्व जनाउने सर्वनाम (नेपालीमा यस्तो सर्वनाम छैन) व्यक्त गरिन्छ ।</p><ul><li><p>मेरो हजुरबुबा<u>को</u> घर</p></li><li><p><u>उहाँको</u> घर</p></li></ul><p>हिब्रू, ग्रीक, अङ्‍ग्रेजी र नेपालीमा विभिन्न परिस्थितिमा स्वामित्वको प्रयोग गरिन्छ ।</p><ul><li><p>स्वामित्व - कसैसँग भएको कुरालाई जनाउन ।</p><ul><li><p>मेरा कपडाहरू - मसँग भएका कपडाहरू</p></li></ul></li><li><p>सामाजिक सम्बन्ध - कसैको कसैसँग हुने सामाजिक सम्बन्धलाई जनाउन ।</p><ul><li><p>मेरी आमा - मलाई जन्म दिने स्त्री वा मेरो पालनपोषण गर्ने स्त्री</p></li><li><p>मरो शिक्षक - मलाई सिकाउने व्यक्ति</p></li></ul></li><li><p>सामाग्रीहरू - केही कुराभित्र भएका सामाग्रीहरूलाई जनाउन ।</p><ul><li><p>आलुको झोला - आलु भएको झोला, वा आलुले भरिएको झोला</p></li></ul></li><li><p>कुनै पूर्ण कुराको भाग: कुनै कुराको एउटा भागलाई जनाउन</p><ul><li><p>मेरो शिर - शिर मेरो शरीरको भाग हो</p></li><li><p>घरको छानो - छानो मेरो घरको एक भाग हो</p></li></ul></li></ul><h4>यो अनुवादको विषय हुनुका कारणहरू</h4><ul><li><p>कुनै एउटा नाम अर्को नामको स्वामित्वमा छ भन्‍ने कुरा देखाउनको निम्ति अनुवादकले ती नामहरू बिचको सम्बन्ध राम्ररी बुझ्नुपर्छ ।</p></li><li><p>केही भाषाहरूमा स्रोत बाइबलमा प्रयोग गरिए जसरी स्वामित्वको प्रयोग गरिन्‍न ।</p></li></ul><h3>बाइबलबाट उदाहरणहरू</h3><p><strong>स्वामित्व</strong> - तल दिइएको उदाहरणले पैसा छोराको स्वामित्वमा छ भन्‍ने देखाउँछ ।</p><blockquote><p>… कान्‍छो छोरो ... त्‍यहाँ भोग-विलासमा आफ्‍नो सम्‍पत्ति उडायो । (लूका १५:१३)</p></blockquote><p><strong>सामाजिक सम्बन्ध</strong> - तल दिइएको उदाहरणले चेलाहरूलाई यूहन्‍नाबाट सिक्‍ने व्यक्तिहरू हुन् भन्ने देखाउँछ ।</p><blockquote><p>तब <u>यूहन्‍नाका चेलाहरू</u> उहाँकहाँ आए, (मत्ती ९:१४ )</p></blockquote><p><strong>पदार्थ</strong> - तल दिइएको उदाहरणमा मुकुट बनाउनको निम्ति सुनको प्रयोग गरिएको छ ।</p><blockquote><p>तिनीहरूका शिरमा <u>सुनका मुकुटजस्‍ता</u> केही थिए । (प्रकाश ९:७)</p></blockquote><p><strong>सामाग्रीहरू</strong> - तल दिइएको उदाहरणमा, कचौरामा पानी छ ।</p><blockquote><p>जसले तिमीहरू ख्रीष्‍टका हौ भनेर तिमीहरूलाई मेरो नाउँमा <u>पानीको कचौरा</u> पिउन देला, साँच्‍चै म तिमीहरूलाई भन्‍दछु, त्‍यसले कुनै किसिमले आफ्‍नो इनाम गुमाउने छैन । ‍ (मर्कूस ९:४१ )</p></blockquote><p><strong>कुनै पूर्ण कुराको भाग:</strong> - तल दिइएको उदाहरणमा ढोका महलको एक भाग थियो ।</p><blockquote><p>तर उरियाह आफ्‍नो घरमा गएन, तर राजाका दासहरूसँग <u>महलको मूल ढोकामै </u>सुत्‍यो (२ शमुएल ११:९ )</p></blockquote><p><strong>समूहको भाग</strong> - तल दिइएको उदाहरणमा &quot;हामी&quot; ले पूर्ण समूहलाई जनाउँछ र &quot;हरेक&quot; ले समूहका हरेक सदस्यहरूलाई जनाउँछ ।</p><blockquote><p>तर ख्रीष्‍टको वरदानको नापअनुसार <u>हामी हरेकलाई</u> अनुग्रह दिइएको छ (एफिसी ४:७ )</p></blockquote><h4>घटनाहरू र स्वामित्व</h4><p>कहिलेकाहीँ कुनै एक वा दुबै नामहरूले भाववाचक नामको रूपमा कुनै घटना वा कार्यलाई जनाउँछन् । तल दिइएका उदाहरणहरूमा, भाववाचक नामहरूलाई <strong>मोटो</strong> अक्षरहरूमा लेखिएको छ । दुई नामहरूमध्ये कुनै एक नामले कुनै घटनालाई जनाउँदा ती दुई नामका बिचमा हुने केही सम्बन्धहरूलाई तल दिइएको छ ।</p><p><strong>कर्ता</strong> - कहिलेकाहीँ &quot;को&quot; पछाडि आउने शब्दले पहिलो नामले बताएको काम कसले गर्छ भन्‍ने कुरा बताउँछ । तल दिइएको उदाहरणमा <u>यूहन्‍नाले मानिसहरूलाई बप्तिस्मा दिए </u>।</p><blockquote><p>यूहन्‍नाले दिएको <u>बप्‍तिस्‍मा</u> स्‍वर्गबाट हो कि मानिसबाट, मलाई जवाफ देओ ।”(मर्कूस ११:३०)</p></blockquote><p>तल दिइएको उदाहरणमा <u>ख्रीष्टले हामीलाई प्रेम गर्नुहुन्छ</u> ।</p><blockquote><p>कसले हामीलाई <u>ख्रीष्‍टको </u><strong><u>प्रेमबाट</u></strong><u> अलग गर्ने</u>? (रोमी ३:३५)</p></blockquote><p><strong>कर्म</strong> - कहिलेकाहीँ &quot;को&quot; पछाडि आउने शब्दले कुनै कुरा कसलाई र के हुन्छ भन्‍ने बताउँछ ।</p><blockquote><p>किनभने <u>रुपियाँपैसाको </u><strong><u>मोह</u></strong> नै सबै किसिमका खराबीको जड हो । (१ तिमोथी ६:१० )</p></blockquote><p><strong>सामाग्री</strong> - कहिलेकाहीँ &quot;को&quot; पछाडि आउने शब्दले कुनै कुरा कसरी हुन्छ भन्‍ने कुरा बताउँछ । तल दिइएका उदाहरणमा परमेश्‍वरले <u>तरबार लिएका शत्रुहरू पठाएर मानिसहरूलाई दण्ड दिनुहुने छ ।</u></p><blockquote><p>तपाईंहरू तरवारदेखि होशियार रहनुहोस्, किनकि क्रोधले</p><p>तरवारद्वारा <strong>दण्‍ड</strong> ल्‍याउने छ (अय्यूब १९:२९ )</p></blockquote>",
    "associations": {
      "passage": [],
      "resource": []
    }
  }
]