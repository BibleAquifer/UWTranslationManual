[
  {
    "content_id": 727705,
    "reference_id": 26705,
    "version": "1.0.0",
    "title": "मेरिज्म",
    "media_type": "Text",
    "index_reference": "मेरिज्म",
    "language": "nep",
    "content": "<h3>परिभाषा</h3><p>कुनै वस्तुका विल्कुलै विपरित दुई भागहरूको प्रयोग गरेर उक्त वस्तुको बारेमा बताउने अलङ्‍कारलाई मेरिज्‍म भनिन्छ। ती विल्कुलै विपरित दुई भागहरूको बिचमा भएका अन्य भागहरू पनि त्यसभित्र पर्छन्।</p><blockquote><p>“<strong>अल्‍फा र ओमेगा</strong> म नै हुँ,” सर्वशक्तिमान्‌ परमप्रभु परमेश्‍वर भन्‍नुहुन्‍छ, जो हुनुहुन्‍छ, जो हुनुहुन्‍थ्‍यो र जो आउनुहुने छ।” (प्रकाश १:८ युएलटि)</p></blockquote><blockquote><p>“<strong>अल्‍फा र ओमेगा, पहिलो र अन्तिम</strong>, <strong>सुरु र अन्त्य</strong> म नै हुँ,” सर्वशक्तिमान्‌ परमप्रभु परमेश्‍वर भन्‍नुहुन्‍छ, जो हुनुहुन्‍छ, जो हुनुहुन्‍थ्‍यो र जो आउनुहुने छ। (प्रकाश २२:१३&nbsp;युएलटि)</p></blockquote><p><strong>अल्‍फा र ओमेगा</strong> ग्रीक वर्णमालाका पहिलो र अन्तिम अक्षर हुन्। यसले सुरुदेखि अन्तसम्मका सबै कुरालाई समेट्छ। यसले अनन्तलाई जनाउँछ।</p><blockquote><p>हे पिता, <strong>स्‍वर्ग र पृथ्‍वीका प्रभु</strong>, म तपाईंमा धन्‍यवाद चढाउँछु, …, (मत्ती ११:२५ यूएलटि)</p></blockquote><blockquote><p><strong>स्‍वर्ग र पृथ्‍वी</strong> एउटा मेरिज्‍म हो जसले अस्तित्वमा रहेका सबै कुरालाई समेट्छ।</p></blockquote><h4>यो अनुवादको विषय हुनुको कारण</h4><p>केही भाषाहरूमा मेरिज्‍मको प्रयोग गरिन्‍न। ती भाषा बोल्‍नेहरूले दिइएको वाक्यांशले उल्लेख गरिएका कुरालाई मात्र समेट्छ भन्‍ने बुझ्‍छन्। यसले दिइएका दुई कुरा र तिनका बिचमा पर्ने सबै कुरा समेट्छ भन्‍ने कुराको महसुस नगर्न सक्छन्।</p><h3>बाइबलबाट उदाहरणहरू</h3><blockquote><p><strong>सूर्योदयदेखि सूर्यास्‍तसम्‍मै</strong> परमप्रभुको नाउँको प्रशंसा हुनुपर्दछ। (भजनसंग्रह ११३:३ यूएलटि)</p></blockquote><p>कालो रंग गरिएको वाक्यांश मेरिज्‍म हो किनकी यसले पूर्वदेखि पश्‍चिमसम्मका सबै कुरालाई समेट्छ। यसको अर्थ &quot;सबैतिर&quot; हुन्छ।</p><blockquote><p><strong>ठूला र साना</strong> दुवै परमप्रभुका भय मान्‍नेहरूलाई उहाँले आशीर्वाद दिनुहुने छ। (भजनसंग्रह ११५:१३&nbsp;युएलटि)</p></blockquote><p>कालो रंग गरिएको&nbsp;वाक्यांश मेरिज्‍म हो किनकी यसले ठूला र साना अनि बिचमा पर्ने सबैलाई समेट्छ। यसको अर्थ &quot;सबैजना&quot; हुन्छ।</p><h3>अनुवादका रणनीतिहरू</h3><p>यदि तपाईंको भाषामा मेरिज्‍मको प्रयोग स्वभाविक छ र यसले सही अर्थ दिन्छ भने यसको प्रयोग गर्नुहोस् । होइन भने अन्य विकल्प तल दिइएका छन्ः</p><p>(१) दुई विपरित भागहरूको प्रयोग नगरिकन मेरिज्‍मले केलाई जनाउँछ पहिचान गर्नुहोस्।</p><p>(२) मेरिज्‍मले केलाई जनाउँछ भन्‍ने कुराको पहिचान गर्नुहोस् र ती भागहरूलाई पनि उल्लेख गर्नुहोस्।</p><h3>अनुवाद रणनीतिहरू प्रयोगका उदाहरणहरू</h3><p>(१) दुई विपरित भागहरूको प्रयोग नगरिकन मेरिज्‍मले केलाई जनाउँछ पहिचान गर्नुहोस्।</p><ul><li><p>हे पिता, <strong>स्‍वर्ग र पृथ्‍वीका</strong> प्रभु, म तपाईंमा धन्‍यवाद चढाउँछु, … (मत्ती ११:२५ख यूएलटि)</p></li><li><p>हे पिता, <strong>सबै कुराका प्रभु, म तपाईंमा धन्‍यवाद चढाउँछु</strong>, …</p></li><li><p><strong>सूर्योदयदेखि सूर्यास्‍तसम्‍मै</strong> परमप्रभुको नाउँको प्रशंसा हुनुपर्दछ। (भजनसंग्रह ११३:३ यूएलटि)</p></li><li><p><strong>सबै ठाउँमा</strong> परमप्रभुको नाउँको प्रशंसा हुनुपर्दछ।</p></li></ul><p>(२) मेरिज्‍मले केलाई जनाउँछ भन्‍ने कुराको पहिचान गर्नुहोस् र ती भागहरूलाई पनि उल्लेख गर्नुहोस्।</p><ul><li><p>हे पिता, <strong>स्‍वर्ग र पृथ्‍वीका</strong> प्रभु, म तपाईंमा धन्‍यवाद चढाउँछु (मत्ती ११:२५ख यूएलटि)</p></li><li><p>हे पिता, <strong>स्‍वर्ग र पृथ्‍वीमा भएका सबै कुराहरूका</strong> प्रभु, म तपाईंमा धन्‍यवाद चढाउँछु</p></li><li><p><strong>ठूला र साना</strong> दुवै परमप्रभुका भय मान्‍नेहरूलाई उहाँले आशीर्वाद दिनुहुने छ। (भजनसंग्रह ११५:१३ युएलटि)</p></li><li><p>उहाँलाई आदर गर्ने <strong>सबै</strong>लाई उहाँले आशिष्‌ दिनुहुनेछ, चाहे तिनीहरू <strong>जवान होस् वा वृद्ध</strong>।</p></li></ul><p>*</p>",
    "associations": {
      "passage": [],
      "resource": []
    }
  }
]