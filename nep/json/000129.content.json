[
  {
    "content_id": 727825,
    "reference_id": 26801,
    "version": "1.0.0",
    "title": "अक्षरशः गरिएका अनुवादहरू",
    "media_type": "Text",
    "index_reference": "अक्षरशः गरिएका अनुवादहरू",
    "language": "nep",
    "content": "<h3>परिभाषा</h3><p>अक्षरशः गरिएको अनुवादले स्रोत पाठ्यखण्‍डको प्रारूपलाई, सम्भव भएसम्‍म, पुनरुत्पादन गर्ने कोसिस गर्छ ।</p><h4>अन्य नाउँहरू</h4><p>अक्षरशः गरिएका अनुवादहरूलाई यसो पनि भनिन्छः</p><ul><li><p>प्रारूप-आधारित</p></li><li><p>शब्द-शब्द एउटै</p></li><li><p>परिवर्तित अक्षरशः अनुवाद</p></li></ul><h4>अर्थमाथि प्रारूप</h4><p>अक्षरशः गरिएको अनुवाद भनेको त्यो हो जसले अर्थ बदलिए पनि, वा परिणामस्वरूप बुझ्‍नलाई कठिन बने पनि, स्रोत पाठ्यखण्‍डको प्रारूपलाई लक्षित भाषामा पुनरुत्पादन गर्नमा ध्यान लगाउँछ । अक्षरशः गरिएको अनुवादको एउटा चरम संस्करण चाहिँ खासमा अनुवाद नै हुँदैन—त्यसमा स्रोत भाषाको झैँ उही अक्षरहरू र शब्दहरू हुने थियो । त्यसको सबैभन्दा नजिकैको अर्को कदम भनेको स्रोत भाषामा भएको प्रत्येक शब्दलाई लक्षित भाषाबाट त्यससँग मिल्‍ने शब्दले प्रतिस्थापन गर्ने हो । भाषाहरूको बीचमा भएको व्याकरणको भिन्‍नताहरूको कारणले गर्दा, लक्षित भाषाका पाठकहरूले सम्भवतः यस किसिमको अनुवादलाई बुझ्‍नेछैनन् । केही बाइबलका अनुवादकहरू गलत विश्‍वास गर्छन् कि तिनीहरूले स्रोत पाठ्यखण्‍डको शब्द क्रमलाई लक्षित पाठ्यखण्‍डमा कायम राख्‍नुपर्छ र केवल स्रोत भाषाका शब्दहरूको ठाउँमा लक्षित भाषाका शब्दहरू राख्‍नुपर्छ । तिनीहरूले गलत विश्‍वास गर्छन् कि यसो गर्नाले स्रोत पाठ्यखण्‍डलाई परमेश्‍वरको वचनको रूपमा आदर देखाउँछ । तर वास्तवमा यस किसिमको अनुवादले मानिसहरूलाई परमेश्‍वरको वचन बुझ्‍नबाट वञ्‍चित गर्छ । मानिसहरूले उहाँको वचन बुझेको परमेश्‍वर चाहनुहुन्छ, त्यसैले मानिसहरूले बुझ्‍न सक्‍ने गरेर बाइबललाई अनुवाद गर्नाले बाइबल र परमेश्‍वरलाई सबैभन्दा महान् आदर देखाउँछ ।</p><h4>अक्षरशः गरिएको अनुवादका कमजोरीहरू</h4><p>अक्षरशः गरिएका अनुवादहरूमा सामान्यतया निम्‍न दिइएका समस्याहरू हुन्छन्ः</p><ul><li><p>विदेशी शब्दहरू जुन लक्षित पाठकवर्गले बुझ्‍दैनन्</p></li><li><p>शब्द क्रम कुन लक्षित भाषामा अनौठो वा नमिल्दो हुन्छ</p></li><li><p>वाक्‍पद्धतिहरू जुन लक्षित भाषामा प्रयोग हुँदैनन् वा बुझिँदैनन्</p></li><li><p>वस्तुहरूका नाउँहरू जुन लक्षित समाजमा पाइँदैनन्</p></li><li><p>चलनहरूका विवरणहरू जुन लक्षित समाजमा बुझिँदैनन्</p></li><li><p>हरफहरू जसको लक्षित भाषामा कुनै तर्कसङ्गत सम्बन्ध हुँदैन</p></li><li><p>कथाहरू र व्याख्याहरू जसले लक्षित भाषामा कुनै अर्थ दिँदैनन्</p></li><li><p>अन्तर्निहित जानकारीलाई छोडिएको हुन्छ जुन भन्‍न खोजिएको अर्थ बुझ्‍नका लागि आवश्‍यक हुन्छ</p></li></ul><h4>अक्षरशः एउटै रहेको अनुवाद कहिले गर्ने</h4><p>अक्षरशः एउटै रहेको अनुवाद गर्ने एकमात्र समय भनेको गेटवे भाषा सामग्रीहरूको अनुवाद गर्ने बेलामा हो, जस्तो कि यूएलटी, जुन अन्य भाषा अनुवादकहरूद्वारा प्रयोग गरिनेछ । यूएलटीको उद्देश्‍य भनेको अनुवादकलाई मूल खण्‍डमा के छ भनेर देखाउनु हो । तब पनि, यूएलटी कडाइका साथ अक्षरशः छैन । यो परिवर्तित अक्षरशः अनुवाद हो जसले लक्षित भाषाको व्याकरणलाई प्रयोग गर्छ ताकि पाठकहरूले त्यसलाई बुझ्‍न सकून् (हेर्नुहोस् पाठ <span data-bnType=\"resourceReference\" data-resourceId=\"UW_TXManual_translate-modifyliteral\" data-resourceType=\"UWTranslationManual\">परिवर्तित अक्षरशः अनुवाद</span>) । ती ठाउँहरूमा जहाँ यूएलटीले बाइबलमा भएका मूल अभिव्यक्तिहरूलाई प्रयोग गर्छ जुन बुझ्‍नलाई कठिन हुन सक्‍छ, हामीले तिनको व्याख्या गर्नका लागि अनुवादका टिप्‍पणीहरू प्रदान गरेका छौँ ।</p>",
    "associations": {
      "passage": [],
      "resource": []
    }
  }
]