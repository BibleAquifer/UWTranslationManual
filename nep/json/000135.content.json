[
  {
    "content_id": 727831,
    "reference_id": 26807,
    "version": "1.0.0",
    "title": "क्रमसङ्ख्याहरू",
    "media_type": "Text",
    "index_reference": "क्रमसङ्ख्याहरू",
    "language": "nep",
    "content": "<h3>वर्णन</h3><p>बाइबलमा क्रमसङ्ख्याहरूलाई मुख्यतयाः सूचीमा भएका केही कुराहरूका स्थान बताउन प्रयोग गरिन्छन् ।</p><blockquote><p>वास्तवमा, परमेश्‍वरले मण्‍डलीमा केहीलाई <strong>पहिलो</strong> प्रेरितहरू, <strong>दोस्रो</strong> अगमवक्ताहरू, <strong>तेस्रो</strong> शिक्षकहरू, त्यसपछि शक्तिशाली कार्यहरू गर्नेहरू नियुक्ति गर्नुभएको छ । (१ कोरिन्थीहरू १२:२८ यूएलटी)</p></blockquote><p>यो परमेश्‍वरले मण्‍डलीलाई उनीहरूको आफ्‍नै क्रममा दिनुभएका कामदारहरूको सूची हो ।</p><h4>अङ्ग्रेजीमा भएका क्रमसङ्ख्याहरू</h4><p>अङ्ग्रेजीमा भएका अधिकांश क्रमसङ्ख्याहरूको अन्तमा “टीएच” थपिएको हुन्छ भने नेपालीमा शब्दको अन्तमा &quot;औँ&quot; जोडिन्छ ।</p><p><table><tr><td> अंक </td><td> सङ्ख्या </td><td> क्रमसङ्ख्या </td></tr><tr><td> -------- </td><td> -------- </td><td> -------- </td></tr><tr><td> ४ </td><td> चार </td><td> चौथो </td></tr><tr><td> १० </td><td> दश </td><td> दशौँ </td></tr><tr><td> १०० </td><td> एक सय </td><td> एक सयौँ </td></tr><tr><td> १,००० </td><td> एक हजार </td><td> एक हजारौँ </td><td></td></tr></table></p><p>अङ्ग्रेजीमा भएका केही क्रम सङ्ख्याहरूले यो ढाँचा अप्‍नाउँदैनन् ।</p><p><table><tr><td> अंक </td><td> सङ्ख्या </td><td> क्रम सङ्ख्या </td></tr><tr><td> -------- </td><td> -------- </td><td> -------- </td></tr><tr><td> १ </td><td> एक </td><td> पहिलो </td></tr><tr><td> २ </td><td> दुई </td><td> दोस्रो </td></tr><tr><td> ३ </td><td> तीन </td><td> तेस्रो </td></tr><tr><td> ५ </td><td> पाँच </td><td> पाँचौँ </td></tr><tr><td> १२ </td><td> बाह्र </td><td> बाह्रौँ </td><td></td></tr></table></p><h4>यो अनुवादको विषय हुनुको कारण</h4><p>केही भाषाहरूमा सूचीमा भएकाहरूका क्रम देखाउने विशेष अंकहरू हुँदैनन् । यसलाई मिलाउने विभिन्‍न तरिकाहरू छन् ।</p><h3>बाइबलबाट लिइएका उदाहरणहरू</h3><blockquote><p><strong>पहिलो</strong> चिट्ठा यहोयारीबलाई पर्‍यो, <strong>दोस्रो</strong> यदायाहलाई, <strong>तेस्रो</strong> हारीमलाई, <strong>चौथो</strong> सोरीमलाई, ... <strong>तेइसौँ</strong> दलायाहलाई, अनि <strong>चौबीसौँ</strong> माज्याहलाई । (१ इतिहास २४:७–१८ यूएलटी)</p></blockquote><p>मानिसहरूले चिट्ठा हाले र यी हरेक मानिसहरूलाई दिइएको क्रमअनुसार एउटा एउटा पर्‍यो ।</p><blockquote><p>तैँले यसलाई बहुमूल्य पत्थरहरूको चार लहरमा राख्‍नुपर्छ । <strong>पहिलो</strong> लहरमा मानिक, पुष्‍पराज, र बेरूज हुनुपर्छ । <strong>दोस्रो</strong> लहरमा पन्‍ना, नीर, र हीरा हुनुपर्छ । <strong>तेस्रो</strong> लहरमा नीलमणि, हाकिक, र कटेला हुनुपर्छ । <strong>चौथो</strong> लहरमा पीतमणि, आनिक्स, र बिल्‍लौर हुनुपर्छ । तिनीहरूलाई सुनका बनावटहरूमा जडिनुपर्छ । (प्रस्थान २८:१७–२० यूएलटी)</p></blockquote><p>यसले पत्थरहरूका चार लहरहरूको वर्णन गर्छ । पहिलो लहर सायद माथिको लहर हो, र चौथो लहर सायद सबैभन्दा तलको लहर हो ।</p><h3>अनुवादका रणनीतिहरू</h3><p>यदि तपाईंको भाषामा क्रमसङ्ख्याहरू छन् र तिनीहरूको प्रयोगले ठिक अर्थ दिन्छ भने, तिनीहरू प्रयोग गर्नुहोस् । यदि छैनन् भने, विचार गर्नुपर्ने केही रणनीतिहरू यहाँ छन्ः</p><p>१. पहिलो चिजको निम्ति “एउटा” बाँकीको निम्ति “अर्को” वा “त्यसपछिको” शब्द प्रयोग गर्नुहोस् ।</p><p>२. वस्तुहरूका कुल सङ्ख्या बताउनुहोस् अनि तिनीहरू वा तिनीहरूसँग सम्बन्धित वस्तुहरूको सूची दिनुहोस् ।</p><h3>अनुवादका रणनीतिहरूलाई प्रयोग गरिएका उदाहरणहरू</h3><p>१. पहिलो चिजको निम्ति “एउटा” बाँकीको निम्ति “अर्को” वा “त्यसपछिको” शब्द प्रयोग गर्नुहोस् ।</p><blockquote><p>पहिलो चिट्ठा यहोयारीबलाई गयो, दोस्रो यदायाहलाई, तेस्रो हारीमलाई, चौथो सोरीमलाई, ... तेइसौँ दलायाहलाई, अनि चौबीसौँ माज्याहलाई । (१ इतिहास २४:७–१८ यूएलटी)</p><blockquote><p>त्यहाँ <strong>चौबीस वटा</strong> चिट्ठाहरू थिए । <strong>एउटा चिट्ठा</strong> यहोयारीबलाई गयो, <strong>अर्को</strong> यदायाहलाई, <strong>अर्को</strong> हारीमलाई, ... <strong>अर्को</strong> दलायाहलाई, <strong>अनि अन्तिमको</strong> माज्याहलाई गयो ।</p><p>त्यहाँ <strong>चौबीस वटा</strong> चिट्ठाहरू थिए । <strong>एउटा चिट्ठा</strong> यहोयारीबलाई गयो, <strong>त्यसपछिको</strong> यदायाहलाई, <strong>त्यसपछिको</strong> हारीमलाई, ... <strong>त्यसपछिको</strong> दलायाहलाई, <strong>अनि अन्तिमको</strong> माज्याहलाई गयो ।</p></blockquote></blockquote><blockquote><p>एउटा नदी बगैँचा भिजाउनलाई अदनबाट बाहिर गएको थियो । त्यहाँबाट त्यो विभाजन भयो र <strong>चार</strong> नदीहरू भए । <strong>पहिलो</strong>को नाउँ पीशोन हो । यो त्यही हो जुन हवीलाको समस्त मुलुकबाट भएर बहन्छ, जहाँ सुन पाइन्छ । त्यस देशको सुन असल हुन्छ । त्यहाँ खोटो र आनिक्स पत्थर पनि छन् । <strong>दोस्रो</strong>को नाउँ गीहोन हो । यो चाहिँ कूशको समस्त मुलुकबाट भएर बहन्छ । <strong>तेस्रो</strong>को नाउँ टाइग्रिस हो, जुन अश्‍शूरको पूर्वबाट भएर बहन्छ । <strong>चौथो</strong> नदी यूफ्रेटिस हो । (उत्पत्ति २:१०–१४ यूएलटी)</p><blockquote><p>एउटा नदी बगैँचा भिजाउनलाई अदनबाट बाहिर गएको थियो । त्यहाँबाट त्यो विभाजन भयो र <strong>चार</strong> नदीहरू भए । <strong>एउटा</strong>को नाउँ पीशोन हो । यो त्यही हो जुन हवीलाको समस्त मुलुकबाट भएर बहन्छ, जहाँ सुन पाइन्छ । त्यस देशको सुन असल हुन्छ । त्यहाँ खोटो र आनिक्स पत्थर पनि छन् । <strong>त्यसपछिको</strong> नाउँ गीहोन हो । यो चाहिँ कूशको समस्त मुलुकबाट भएर बहन्छ । <strong>त्यसपछिको</strong> नाउँ टाइग्रिस हो, जुन अश्‍शूरको पूर्वबाट भएर बहन्छ । <strong>अन्तिम</strong> नदी यूफ्रेटिस हो ।</p></blockquote></blockquote><p>२. वस्तुहरूका कुल सङ्ख्या बताउनुहोस् अनि तिनीहरू वा तिनीहरूसँग सम्बन्धित वस्तुहरूको सूची दिनुहोस् ।</p><blockquote><p><strong>पहिलो</strong> चिट्ठा यहोयारीबलाई गयो, <strong>दोस्रो</strong> यदायाहलाई, <strong>तेस्रो</strong> हारीमलाई, <strong>चौथो</strong> सोरीमलाई, ... <strong>तेइसौँ</strong> दलायाहलाई, अनि <strong>चौबीसौँ</strong> माज्याहलाई ।** (१ इतिहास २४:७–१८ यूएलटी)</p><blockquote><p>तिनीहरूले <strong>२४ वटा</strong> चिट्ठाहरू हाले । चिट्ठाहरू यहोयारीब, यदायाह, हारीम, सोरीम, ... दलायाह, अनि माज्याहलाई गयो ।</p></blockquote></blockquote>",
    "associations": {
      "passage": [],
      "resource": []
    }
  }
]