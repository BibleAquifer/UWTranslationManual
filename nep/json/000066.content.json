[
  {
    "content_id": 727727,
    "reference_id": 26730,
    "title": "क्रियापदहरू",
    "media_type": "Text",
    "index_reference": "क्रियापदहरू",
    "language": "nep",
    "content": "<h3>वर्णन</h3><p>कुनै कार्य र घटना वा कुनै कुराहरूको वर्णन गर्न वा तिनको पहिचानको निम्ति प्रयोग गरिने शब्दहरू नै क्रियापदहरू हुन् ।</p><p><strong>उदाहरणहरू</strong> तलका उदाहरणहरूमा क्रियापदहरूलाई रेखाङ्‍कन गरिएको छ ।</p><ul><li><p>यूहन्‍ना <u>दोड्यो</u> । (“दौडनु” एउटा कार्य हो ।)</p></li><li><p>यूहन्‍नाले एउटा केरा <u>खायो</u> । (“खानु” एउटा कार्य हो ।)</p></li><li><p>यूहन्‍नाले मर्कूसलाई <u>देख्यो</u> । (“हेर्नु” एउटा घटना हो ।)</p></li><li><p>यूहन्‍ना <u>मर्‍यो</u> । (“मर्नु” एउटा घटना हो ।)</p></li><li><p>यूहन्‍ना अग्लो <u>छ</u> । (&quot;अग्लो छ&quot; वाक्यांशले यूहन्‍नाको वर्णन गर्छ । &quot;छ&quot; एउटा क्रियापद हो र यसले &quot;यूहन्‍ना&quot;लाई &quot;अग्लो&quot; सँग जोड्छ ।)</p></li><li><p>यूहन्‍ना सुन्दर <u>देखिन्छ</u>। (&quot;सुन्दर देखिन्छ&quot; वाक्यांशले यूहन्‍नाको वर्णन गर्छ । &quot;देखिन्छ&quot; एउटा क्रियापद हो र यसले &quot;यूहन्‍ना&quot;लाई &quot;सुन्दर&quot; सँग जोड्छ । )</p></li><li><p>यूहन्‍ना मेरो भाइ <u>हो</u>। (वाक्यांश &quot;मेरो भाइ हो&quot; ले यूहन्‍नालाई जनाउँछ ।)</p></li></ul><h3>क्रियापदसँग जोडिएका मानिस वा वस्तुहरू</h3><p>एउटा क्रियापदले प्रायजसो कुनै व्यक्ति वा वस्तुको बारेमा बताउँछ । माथि दिइएका उदाहरण वाक्यहरूले यूहन्‍नाको बारेमा बताउँछन् । ती वाक्यहरूको निम्ति &quot;यूहन्‍ना&quot; <strong>कर्ता</strong> हो । अँग्रेजी र नेपालीमा कर्ता क्रियापदभन्दा अगाडि आउँछ ।</p><p>संयोजक क्रियापदसँग अर्को व्यक्ति वा वस्तु जोडिएर आउँछ । तल दिइएको उदाहरणमा रेखाङ्‍कन गरिएको शब्द क्रियापद हो, र मोटो अक्षरमा दिइएको शब्दचाहिँ <strong>कर्म</strong>हो । अँग्रेजीमा कर्म प्रायः क्रियापद पछि आउँछ भने नेपालीमा क्रियापदभन्दा अगाडि आउँछ ।</p><ul><li><p>उसले <strong>दिउँसोको खाना</strong> <u>खायो</u>।</p></li><li><p>उसले <strong>एउटा किताब</strong> <u>पढ्यो</u>।</p></li><li><p>उसले <strong>एउटा गीत</strong> <u>गायो</u>।</p></li><li><p>उसले <strong>एउटा किताब</strong> <u>देख्यो</u>।</p></li></ul><p>केही क्रियापदका कर्म हुँदैनन् ।</p><ul><li><p>सूर्य ६ बजे <u>उदायो</u> ।</p></li><li><p>यूहन्‍ना राम्री <u>सुत्यो</u> ।</p></li><li><p>यूहन्‍ना हिजो <u>लड्यो</u> ।</p></li></ul><p>अँग्रेजी र नेपालीमा महत्त्वपूर्ण नभएको कर्मलाई नलेख्‍न पनि सकिन्छ ।</p><ul><li><p>उसले राती कहिले पनि <u>खाँदैन</u> ।</p></li><li><p>ऊ जहिले पनि <u>गाउँछ</u> ।</p></li><li><p>उसले राम्ररी <u>पढ्छ</u> ।</p></li><li><p>उसले <u>देख्‍न सक्दैन</u> ।</p></li></ul><p>केही भाषाहरूमा कर्मको आवश्यकता पर्ने क्रियापदहरूको निम्ति त्यो त्यति महत्त्वपूर्ण नभए पनि अनिवार्य रूपमा कर्मको प्रयोग गरिन्छ । त्यस्तो भाषा बोल्‍ने मानिसहरूले माथिका वाक्यहरूलाई यसरी व्यक्त गर्न सक्छन् ।</p><ul><li><p>उसले राती कहिले पनि <strong>खाना</strong> <u>खाँदैन</u> ।</p></li><li><p>ऊ जहिले पनि <strong>गीत</strong> <u>गाउँछ</u> ।</p></li><li><p>उसले <strong>शब्दहरू</strong>राम्ररी <u>पढ्छ</u> ।</p></li><li><p>उसले <strong>केही पनि</strong> <u>देख्‍न सक्दैन</u> ।</p></li></ul><h3>क्रियापदमा कर्ता र कर्मको चिन्ह</h3><p>केही भाषाहरूमा क्रियापदसँग आउने कर्ता र कर्मको आधारमा क्रियापदमा केही फरक हुनसक्छ । उदाहरणको निम्ति, अँग्रेजीमा &quot;कर्ता&quot; एकवचन भएको बेलामा क्रियापदसँग &quot;s&quot; जोडिएर आउँछ । अरु भाषाहरूमा कर्ता &quot;म&quot;, &quot;तिमी&quot;, वा &quot;ऊ&quot;, एकवचन, बहुवचन, पुरुष, स्त्री, मानवीय वा अमानवीय आदि भएको आधारमा क्रियापद फरक पर्छ ।</p><ul><li><p>तिनीहरूले हरेक दिन केरा <strong>खान्छन्</strong> । (कर्ता &quot;तिनीहरू&quot; बहुवचन हो ।)</p></li><li><p>यूहन्‍नाले हरेक दिन केरा <strong>खान्छ</strong> । (कर्ता “यूहन्‍ना” एकवचन हो ।)</p></li></ul><h3>समय र काल</h3><p>घटना भन्‍नाले भूत, वर्तमान र भविष्यत्‌कालमा घटेका घटनालाई जनाउँछ । यसको लागि &quot;हिजो&apos;, &quot;आज&quot; वा &quot;भोली&quot; शब्दको प्रयोग गरिन्छ ।</p><p>केही भाषाहरूमा समयलाई जनाउनको लागि क्रियापदमा परिवर्तन गरिन्छ । यसलाई क्रियापदमा जनाउने प्रक्रियालई <strong>काल</strong> भनिन्छ । अँग्रेजीमा क्रियाको अन्तमा &quot;ed&quot; राखेर भूत कालमा घटेको घटनालाई जनाइन्छ । केही भाषाहरूका क्रियापद योभन्दा फरक हुन्छन् ।</p><ul><li><p>मरीयमले संयोजक मासु <u>पकाउँछिन</u> ।</p></li><li><p>हिजो मरीयमले मासु <u>पकाइन्</u> । (तिनले यो कुरा भूत कालमा गरेकी हुन् ।)</p></li></ul><p>केही भाषाहरूमा समय बुझाउनको लागि शब्द राखिन्छ । अङ्ग्रेजीमा भविष्यत्‌काल जनाउनको निम्ति &quot;केही भाषाहरूमा समय बुझाउनको लागि शब्द राखिन्छ । अङ्ग्रेजीमा भविष्यत्‌काल जनाउनको निम्ति &quot;will&quot; को प्रयोग गरिन्छ ।</p><ul><li><p>मरीयमले भोलि मासु <u>पकाउने छिन्</u> ।</p></li></ul><h3>पक्ष</h3><p>संयोजक कुनै समयको घटनाको बारेमा बताउनुपर्दा त्यो समयको कुन खण्डमा भएको हो वा त्यो घटना अर्को घटनासँग कसरी सम्बन्धित छ भ‍न्‍ने कुरा स्पष्ट पार्नुपर्छ । यसलाई <strong>पक्ष</strong> भनिन्छ । अँग्रेजीमा वर्तमान समयको एउटा घटना अर्को घटनासँग कसरी सम्बन्धित छ भन्‍ने कुरा देखाउनको निम्ति “is” वा “has” को प्रयोग गरिन्छ वा क्रियापदमा s,” “ing,” वा “ed” जोडिन्छ । त्यस्तै नेपालीमा &apos;छ&apos;, वा &apos;हो&apos; को प्रयोग गरिन्छ वा क्रियापदमा &apos;दै/तै&apos;, &apos;एको/एकी&apos;, &apos;रहेको&apos; जोडिन्छ ।</p><ul><li><p>मरीयमले प्रत्येक दिन मासु <u>पकाउँछिन</u> । (यसले मरीयमले प्रायः गर्ने कुराको बारेमा बताउँछ ।)</p></li><li><p>मरीयमले मासु <u>पकाइरहेकी छन्</u> । (यसले मरीयमले अहिले गर्दै गरेको कुरालाई जनाउँछ ।)</p></li><li><p>मरीयमले मासु <u>पकाइन्</u> र यूहन्‍ना घर <u>आए</u> । (यसले मरीयमले र यूहन्‍नाले गरेको कुराको बारेमा बताउँछ ।)</p></li><li><p>मरीयमले मासु <u>पकाइरहेको</u> बेला यूहन्‍ना घर आए । (यसले यूहन्‍ना घर आउँदा मरीयमले केही गरिरहेकी थिइन् भन्‍ने कुरा जनाउँछ ।)</p></li><li><p>मरीयमले मासु पकाएकी छन् र हामीलाई खानको निम्ति बोलाउन चाहन्छिन् । (यसले मरीयमले गरेको कुरालाई जनाउँछ जो अहिलेको लागि पनि सान्दर्भिक छ )</p></li><li><p>यूहन्‍ना घर आउँदा मरीयमले मासु <u>पकाएकी थिइन्</u> । (यसले कुनै कुरा हुन अगाडि मरीयमले भूत कालमा केही कुरा गरिसकेको जनाउँछ ।)</p></li></ul>",
    "associations": {
      "passage": [],
      "resource": []
    }
  }
]