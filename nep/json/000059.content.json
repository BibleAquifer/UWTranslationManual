[
  {
    "content_id": 727719,
    "reference_id": 26721,
    "title": "उद्धरणभित्रका उद्धरणहरू",
    "media_type": "Text",
    "index_reference": "उद्धरणभित्रका उद्धरणहरू",
    "language": "nep",
    "content": "<h3>वर्णन</h3><p>कुनै कथनभित्र अर्को कथन हुन सक्छ र अरू कथनहरूभित्र भएका कथनभित्र पनि कथनहरू हुन सक्छन् । कुनै कथनभित्र अरू कथनहरू हुँदा, हामीले यसलाई कथनहरूको &quot;तहहरू&quot; भन्छौँ र ती हरेक कथन एउटा तह हो । कथनहरूभित्र कथनहरूका धेरै तहहरू हुँदा, यसो हुँदा कसले के भनिरहेको छ भनी पाठक र श्रोतालाई बुझ्‍न गाह्रो हुन सक्छ । केही भाषाहरूले यसलाई अलि सरल बनाउन प्रत्यक्ष कथन र अप्रत्यक्ष कथनलाई समायोजन गरेर प्रयोग गर्छन् ।</p><h4>यो अनुवादको विषय हुनुका कारणहरू</h4><p>१. कुनै कथनभित्र अर्को कथन हुँदा, सर्वनामहरूले कसलाई जनाउछन् भनी सुन्‍ने व्यक्तिहरूले जान्‍नुपर्छ । उदाहरणको लागिः यदि कथनभित्रको कथनमा &quot;म&quot; शब्द छ भने, &quot;म&quot;ले भित्री कथनको वा बाहिरी कथनको वक्तालाई जनाउँछ भनी सुन्‍ने व्यक्तिहरूले बुझ्‍नुपर्छ । २. कथनभित्रका उद्धरण भएको अवस्थामा केही भाषाहरूले फरक-फरक किसिमका कथन चिन्‍हहरू प्रयोग गरेर यसलाई स्पष्ट बनाउँछन् । उनीहरूले केहीको निम्ति प्रत्यक्ष र अरूहरूको निम्ति अप्रत्यक्ष कथनहरू प्रयोग गर्छन् । ३. केही भाषाहरूले अप्रत्यक्ष कथनहरू प्रयोग गर्दैनन् ।</p><h3>बाइबलबाट लिइएका उदाहरणहरू</h3><h4>एउटा तह मात्र भएको कथन</h4><blockquote><p>तर पावलले भने, “यद्यपि म जन्‍मसिद्ध रोमी नागरिक हुँ ।” (प्रेरित २२:२८ यूएलटी)</p></blockquote><h4>दुई तह भएका कथनहरू</h4><blockquote><p>येशूले तिनीहरूलाई जवाफ दिनुभयो र भन्‍नुभयो, “होशियार रहो, कसैले तिमीहरूलाई नबहकाओस् । तिनीहरूले भन्‍ने छन्, ‘म ख्रीष्‍ट हुँ’ भन्‍दै आउनेछन्, र धेरैलाई बहकाउने छन्‌ ।” (मत्ती २४:४–५ यूएलटी)</p></blockquote><p>बाहिरी तहमा भएको कुरो येशूले आफ्ना चेलाहरूलाई भन्‍नुभएको हो । दोस्रो तहमा भएको कुरो अन्य व्यक्तिहरूले भनेका हुन् ।</p><blockquote><p>येशूले जवाफ दिनुभयो, “म राजा हुँ भनी तपाईं नै भन्‍नुहुन्‍छ ।” (यूहन्‍ना १८:३७ यूएलटी)</p></blockquote><p>बाहिरी तहमा भएको कुरो येशूले पिलातसलाई भन्‍नुभएको हो । दोस्रो तहमा भएको कुरो पिलातसले येशूको बारे भनेका हुन् ।</p><h4>तीन तह भएको कथन</h4><blockquote><p>अब्राहामले भने, &quot;...मैले तिनलाई भने, &apos;पत्‍नीको भएको नाताले तिमीले मलाई यो विश्‍वासयोग्यता देखाउनुपर्छः हामी जाने हरेक ठाउँमा, मेरो बारे यसो भन, <strong>&quot;उनी मेरा दाजु हुन् ।&quot;</strong>&quot; (उत्पत्ति २०:१०–१३ यूएलटी)</p></blockquote><p>सबैभन्दा बाहिरको तह अब्राहमले अबीमेलेकलाई भनेका कुरो हो । दोस्रो तह अब्राहमले आफ्नी पत्‍नीलाई भनेका कुरो हो । तेस्रो तह तिनकी पत्‍नीले भन्‍नुपर्छ भन्‍ने अब्राहमले चाहेका कुरो हो । (हामीले तेस्रो तहलाई स्पष्ट पारेका छौँ ।)</p><h4>चार तह भएको कथन</h4><blockquote><p>तिनीहरूले तिनलाई भने, “हामीलाई भेट्न एक जना मानिस आए जसले हामीलाई भने, ‘तिमीहरूलाई पठाउने राजाकहाँ जाओ, र तिनलाई भन, “परमप्रभु यसो भन्‍नुहुन्‍छ: <strong>&apos;के इस्राएलमा कुनै परमेश्‍वर हुनुहुन्‍न र तैँले एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदै छस्‌? यसैकारण तँ उक्‍लेको ओछ्यानबाट निस्कने (ओर्लने) छैनस्‌, बरु, तँ निश्‍चय नै मर्ने छस्‌’।</strong>&quot; ‘ “ (२ राजा १:६ यूएलटी)</p></blockquote><p>सबैभन्दा बाहिरी तह दूतहरूले राजालाई भनेको कुरो हो । दोस्रो तह दूतहरूलाई भेट्ने मानिसले भनेका कुरो हो । तेस्रो तह दूतहरूले राजालाई भनून् भन्‍ने त्यो मानिसले चाहेको कुरो हो । चौथोचाहिँ परमप्रभुले भन्‍नुभएको कुरो हो । (हामीले चौथो तहलाई स्पष्ट पारेका छौँ ।)</p><h3>अनुवादका रणनीतिहरू</h3><p>केही भाषाहरूले प्रत्यक्ष कथन मात्र प्रयोग गर्छन् । अरू भाषाहरूले प्रत्यक्ष र परोक्ष कथनहरू समायोजन गर्छन् । यदि प्रत्यक्ष कथनहरूका धेरै तहहरू छन् भने ती भाषाहरूमा अनौठो लाग्‍न सक्छ‍ र सायद अन्योपपूर्ण पनि हुन सक्छ ।</p><p>१. सबै कथनहरूलाई प्रत्यक्ष कथनको रूपमा अनुवाद गर्नुहोस् ।</p><p>२. एउटा वा केही कथनहरूलाई अप्रत्यक्ष कथनको रूपमा अनुवाद गर्नुहोस् । (हेर्नुहोस् <span data-bnType=\"resourceReference\" data-resourceId=\"26719\" data-resourceType=\"UWTranslationManual\">प्रत्यक्ष र अप्रत्यक्ष उद्धरणहरू</span>)</p><h3>अनुवाद रणनीतिहरू प्रयोग गरिएका उदाहरणहरू</h3><p>१. सबै कथनहरूलाई प्रत्यक्ष कथनको रूपमा अनुवाद गर्नुहोस् । तलको उदाहरणमा यूएलटीमा हामीले अप्रत्यक्ष कथनहरूलाई स्पष्ट बनाएका छौँ र तलका कथनहरूलाई हामीले प्रत्यक्षमा परिवर्तन गरेका छौँ ।</p><blockquote><p>**फेस्‍तसले पावलको मुद्दा राजाको सामुन्‍ने यसो भन्‍दै पेश गरे, “फेलिक्‍सले कैदीको रूपमा छोडेका एक जना मानिस यहाँ छ । त्यसैले यस मामलामा अलमल्लमा परेँ । <strong>त्यो कतै यरूशलेममा नै गएर त्यहाँ नै यी कुराहरू बारे फैसला भएको चाहन्छ कि</strong> भनी मैले सोधेँ । तर पावलले **सम्राट्‌को फैसलाको निम्ति हिरासतमै राख्‍नुहोस् ** भनी अपिल गरेको हुँदा, मैले **त्‍यसलाई कैसरकहाँ नपठाउञ्‍जेल पहरामा राख्‍ने ** हुकुम दिएँ **।” (प्रेरित २५:१४–२१ यूएलटी)</p><blockquote><p>फेस्‍तसले पावलको मुद्दा राजाको सामुन्‍ने पेश गरे । तिनले भने, “फेलिक्‍सले कैदीको रूपमा एक जना मानिसलाई यहाँ छोडेर गएका थिए । यस विषयमा म अलमल्‍ल परेँ । त्यसलाई , <strong>&apos;यी कुराहरू सम्बन्धी फैसलाको निम्ति तिमी यरूशलेम जान्छौ?&apos;</strong> भनी सोधेँ । तर पावलले भने, <strong>&apos;सम्राट्‌को फैसलाको निम्ति मलाई हिरासतमै राखिओस,&apos;</strong> मैले पहरेदारलाई भने, <strong>&apos;मैले त्‍यसलाई कैसरकहाँ पठाउन नसकेसम्म त्यसलाई हिरासतमा नै राख्‍नू ।&apos;</strong> &quot;</p></blockquote></blockquote><p>२. एउटा वा केही कथनहरूलाई अप्रत्यक्ष कथनको रूपमा अनुवाद गर्नुहोस् । अङ्ग्रेजी भाषाको &quot;that” शब्द अर्थात् नेपाली भाषाको &quot;कि&quot; अप्रत्यक्ष कथनअघि आउन सक्छ । तलको उदाहरणमा यसलाई स्पष्ट पारिएको छ । अप्रत्यक्ष कथनको कारणले परिवर्तन गरिएको सर्वनामलाई पनि स्पष्ट पारिएको छ ।</p><blockquote><p>परमप्रभु मोशासँग यसो भन्‍दै बोल्नुभयो, “इस्राएलका सन्तानहरूका गनगन मैले सुनेको छु । तिनीहरूसँग कुरा गर्‌ र भन्, ‘बेलुकी तिमीहरूले मासु खाने छौ, र बिहान तिमीहरू रोटीले तृप्‍त हुने छौ । अनि म परमप्रभु तिमीहरूका परमेश्‍वर रहेछु भन्‍ने तिमीहरूले थाहा पाउने छौ’।”** (प्रस्थान १६:११–१२ यूएलटी)</p><blockquote><p>परमप्रभु मोशासँग बोल्नुभयो र भन्‍नुभयो, “इस्राएलका सन्तानहरूका गनगन मैले सुनेको छु । तिनीहरूलाई भन् ** कि** बेलुकी <strong>तिनीहरूले</strong> मासु खाने छन्, र बिहान <strong>तिनीहरू</strong> रोटीले तृप्‍त हुने छौ। अनि म परमप्रभु तिमीहरूका परमेश्‍वर हुँ भन्‍ने <strong>तिनीहरूले</strong> थाहा पाउने छन् ।”</p></blockquote><blockquote><p>तिनीहरूले तिनलाई जवाफ दिए, “हामीलाई भेट्न एक जना मानिस आए जसले हामीलाई भने, ‘तिमीहरूलाई पठाउने राजाकहाँ जाओ, र तिनलाई भन, “परमप्रभु यसो भन्‍नुहुन्‍छ: &apos;के इस्राएलमा कुनै परमेश्‍वर हुनुहुन्‍न र तैँले एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदैछस्‌ । यसैकारण, तँ उक्लेको ओछ्यानबाट तँ निस्कने (ओर्लने) छैनस्‌, बरु, तँ निश्‍चय नै मर्ने छस्‌’।” &apos; &quot; (२ राजा १:६ यूएलटी)</p></blockquote><blockquote><p>तिनीहरूले तिनलाई भने <strong>कि</strong> <strong>तिनीहरूलाई</strong> भेट्न एक जना मानिस आएका थिए र तिनले <strong>तिनीहरूलाई</strong> भने, &quot;तिमीहरूलाई पठाउने राजाकहाँ जाओ, र तिनलाई भन <strong>कि</strong> परमप्रभु यसो भन्‍नुहुन्‍छ: &apos;के इस्राएलमा कुनै परमेश्‍वर हुनुहुन्‍न र तँ एक्रोनको देवता बाल-जिबबकहाँ सल्‍लाह लिनलाई मानिसहरू पठाउँदैछस्‌ । यसैकारण तँ उक्लेको ओछ्यानबाट निस्कने (ओर्लने) छैनस्‌, बरु, तँ निश्‍चय नै मर्ने छस्‌’।”</p></blockquote></blockquote>",
    "associations": {
      "passage": [],
      "resource": [
        {
          "reference_id": 26719,
          "content_id": 727717,
          "resource_code": "UWTranslationManual",
          "label": "प्रत्यक्ष र अप्रत्यक्ष कथनहरू",
          "language": "nep"
        }
      ]
    }
  }
]