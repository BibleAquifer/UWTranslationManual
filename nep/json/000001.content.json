[
  {
    "content_id": 727655,
    "reference_id": 26657,
    "title": "बाइबलीय बिम्बविधान",
    "media_type": "Text",
    "index_reference": "बाइबलीय बिम्बविधान",
    "language": "nep",
    "content": "<h3>विवरण</h3><p>एउटा बिम्बलाई अर्को विचारसँग जोड्ने भाषालाई बिम्ब भनिन्छ । बिम्बले विचारको प्रतिनिधित्व गर्छ । यसमा रूपकहरू, उपमाहरू, लक्षणाहरू र सांस्कृतिक नमुनाहरू पर्छन् । भाषामा यीमध्ये धेरै कुराहरू बिम्बहरू र विचारहरूको सम्बन्धको बृहत्तर ढाँचाबाट उत्पन्‍न हुन्छन् भने केही यसरी उत्पन्‍न हुँदैनन् । बाइबलीय बिम्बविधानसम्बन्धि यी पृष्ठहरूले बाइबलमा भएका बिम्बविधानका ढाँचाहरूका बारेमा बताउँछन् ।</p><p>बाइबलमा भएका यी सम्बन्धका ढाँचाहरू प्रायः हिब्रू र ग्रीक भाषाहरूमा मात्र पाइन्छन् । तिनलाई कसरी अनुवाद गर्ने भन्‍ने बारेमा अनुवादकहरू बारम्बार समस्यामा पर्ने भएकोले यी ढाँचाहरूको पहिचान गर्नु उपयोगी कुरा हो । अनुवादकहरूले एकपटक अनुवादका यी चुनौतिहरूको समाधानको बारेमा सोचेपछि यस्तै किसिमका ढाँचाहरू सामना गर्न तिनीहरू तयार हुन्छन् ।</p><h3>रूपकहरू र उपमाहरूका साझा ढाँचाहरू</h3><p>कुनै एउटा कुरालाई अर्कै कुराको रूपमा व्यक्त गर्दा <strong>रूपक</strong> को प्रयोग हुन्छ । वक्ताले पहिलो कुरालाई प्रभावकारी तरिकाले वर्णन गर्नको निम्ति यसो गर्छ । उदाहरणको लागि, &quot;मेरी प्रेमिका रातो गुलाब हुन्&quot; भन्‍ने एउटा अङ्ग्रेजी कविताको पङ्क्तिमा लेखकले आफूले प्रेम गरेकी स्त्रीलाई फूलझैं सुन्दर र कोमल छिन् भनेर वर्णन गर्छन् ।</p><p><strong>उपमा</strong> पनि रूपकजस्तै हो, तर श्रोता तथा पाठकहरूलाई यो आलङ्कारिक हो भन्‍ने छनक दिनको निम्ति यसमा &quot;जस्तै&quot; वा &quot;झैं&quot; शब्दहरूको प्रयोग गरिन्छ । माथिको बिम्बमा उपमाको प्रयोग गर्दा &quot;मेरी प्रेमिका रातो गुलाब<u>जस्तै</u> छिन्&quot; हुन्छ ।&quot;</p><p>&quot;रूपकहरू र उपमाहरूमा विचारहरूलाई जोड्ने साझा ढाँचाहरूको पृष्ठहरूको लिङ्‍कहरूको लागि <span data-bnType=\"resourceReference\" data-resourceId=\"26663\" data-resourceType=\"UWTranslationManual\">बाइबलीय बिम्बविधान - साझा ढाँचाहरू</span> मा जानुहोस् ।&quot;</p><h3>साझा लक्षणाहरू</h3><p>कुनै वस्तु वा विचारलाई त्यसकै नामले नपुकारी त्यससँग सम्बन्धित अन्य नामले पुकार्दा लक्षणाको प्रयोग हुन्छ ।</p><p>&quot;बाइबलमा भएका केही साझा लक्षणाहरूको सूचीको निम्ति <span data-bnType=\"resourceReference\" data-resourceId=\"26664\" data-resourceType=\"UWTranslationManual\">बाइबलीय बिम्बविधान - साझा लक्षणाहरू</span> हेर्नुहोस् ।&quot;</p><h3>सांस्कृतिक नमुनाहरू</h3><p>सांस्कृतिक नमुनाहरू जीवन वा व्यवहारका पक्षहरूका मानसिक तस्बिरहरू हुन् । यी तस्बिरहरूले हामीलाई ती कुराहरूको बारेमा कल्पना गर्न र बातचित गर्न मदत गर्छन् । उदाहरणको निम्ति, अमेरिकीहरूले विवाह र मित्रताजस्ता धेरै कुराहरूलाई मेशिनहरूका रूपमा सोच्छन् । अमेरिकीहरूले यस्ता वाक्यहरूको प्रयोग गर्छन्, &quot;उसको विवाह टुट्यो,&quot; वा &quot;तिनीहरूको मित्रता तिब्र गतिमा बढिरहेको छ ।&quot;</p><p>बाइबलले प्रायः परमेश्‍वरलाई गोठालो र उहाँका मानिसहरूलाई भेडाहरूको रूपमा प्रस्तुत गर्छ । यो सांस्कृतिक नमुना हो ।</p><blockquote><p>परमप्रभु मेरा गोठाला हुनुहुन्‍छ, मलाई केही कुराको अभाव हुँदैन । (भजनसंग्रह २३:१)</p></blockquote><blockquote><p>उहाँले आफ्‍ना मानिसहरूलाई भेडाहरूलाई झैँ बाहिर निकालिल्‍याउनुभयो, र उहाँले तिनीहरूलाई भेडाको बगाललाई झैँ उजाड-स्‍थानको बीचबाट अगुवाइ गर्नुभयो । (भजनसंग्रह ७८:५२)</p></blockquote><p>बाइबलमा सांस्कृतिक नमुनाहरूको प्रयोग इस्राएलीहरूमा मात्र सिमित छैन, प्राचीन निकट पूर्वी संस्कृतिहरूमा पनि यसको प्रचुरता पाइन्छ ।</p><p>&quot;बाइबलमा भएका सांस्कृतिक नमुनाहरूको सूचीको निम्ति <span data-bnType=\"resourceReference\" data-resourceId=\"26665\" data-resourceType=\"UWTranslationManual\">बाइबलीय बिम्बविधान - सांस्कृतिक नमुना</span> हेर्नुहोस् ।&quot;</p>",
    "associations": {
      "passage": [],
      "resource": [
        {
          "reference_id": 26663,
          "content_id": 727661,
          "resource_code": "UWTranslationManual",
          "label": "बाइबलीय बिम्बविधान - साझा ढाँचाहरू",
          "language": "nep"
        },
        {
          "reference_id": 26664,
          "content_id": 727662,
          "resource_code": "UWTranslationManual",
          "label": "बाइबलीय बिम्बविधान - साझा लक्षणाहरू",
          "language": "nep"
        },
        {
          "reference_id": 26665,
          "content_id": 727663,
          "resource_code": "UWTranslationManual",
          "label": "बाइबलीय बिम्बविधान - सांस्कृतिक नमुनाहरू",
          "language": "nep"
        },
        {
          "reference_id": 26686,
          "content_id": 727685,
          "resource_code": "Unknown",
          "label": "विस्तारित रूपक",
          "language": "nep"
        },
        {
          "reference_id": 26706,
          "content_id": 727706,
          "resource_code": "Unknown",
          "label": "रूपक",
          "language": "nep"
        },
        {
          "reference_id": 26707,
          "content_id": 727707,
          "resource_code": "Unknown",
          "label": "लक्षणा",
          "language": "nep"
        },
        {
          "reference_id": 26728,
          "content_id": 727724,
          "resource_code": "Unknown",
          "label": "उपमा",
          "language": "nep"
        }
      ]
    }
  }
]