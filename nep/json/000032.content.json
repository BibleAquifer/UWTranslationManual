[
  {
    "content_id": 727690,
    "reference_id": 26691,
    "title": "नाम प्रयोग भएका आम वाक्यांशहरू",
    "media_type": "Text",
    "index_reference": "नाम प्रयोग भएका आम वाक्यांशहरू",
    "language": "nep",
    "content": "<h3>वर्णन</h3><p>नाम प्रयोग भएका सामान्य वाक्यांशहरूले कुनै व्यक्तिगत मानिसहरू वा चिजहरूलाई नभइ सामान्य रूपमा मानिस वा चिजहरूलाई जनाउँछ । यस्तो हामी अक्सर गरेर हितोपदेशको पुस्तकमा पाउँछौं किनकि हितोपदेशले आम मानिसहरूको बारेमा भएका सत्य कुराहरू बताउँछ ।</p><blockquote><p>जलिरहेका भुङ्‌ग्रामा कुनै <u>मानिस</u> हिँड्‌यो भने के त्‍यसका खुट्टा पोल्‍दैनन्‌ र? अर्काकी पत्‍नीसित सुत्‍ने <u>मानिस त्‍यस्‍तै नै हुन्‍छ</u>, <u>तिनलाई छुने कुनै पनि मानिस</u> दण्‍ड नपाई उम्‍कने छैन ।(हितोपदेश ६:२८ )</p></blockquote><p>माथि दिइएका रेखाङ्कित वाक्यांशहरूले कुनै विशेष मानिसलाई जनाउँदैन । तिनले त्यस्तो काम गर्ने हरेक व्यक्तिलाई जनाउँछ ।</p><h4>यो अनुवादको विषय हुनुको कारण</h4><p>विभिन्‍न भाषाहरूमा सामान्य रूपमा केही कुरालाई जनाउने संज्ञात्मक वाक्यांशहरूलाई व्यक्त गर्ने फरक शैलीहरू हुन्छन् । अनुवादकहरूले यी सामान्य विचारहरूलाई आफ्नो भाषामा स्वभाविक लाग्‍ने तरिकाले अनुवाद गर्नुपर्छ ।</p><h3>बाइबलबाट उदाहरणहरू</h3><blockquote><p><u>धर्मी मानिस सङ्कष्‍टबाट बचाइन्‍छ</u>, अनि त्‍यसको साटो <u>दुष्‍टमाथि</u> नै त्‍यो आइपर्छ । (हितोपदेश ११:८ )</p></blockquote><p>माथि दिइएका रेखाङ्कित वाक्यांशहरूले कुनै विशेष मानिसलाई जनाउँदैन । तिनले कुनै पनि धर्मी र दुष्ट मानिसलाई जनाउँछन् ।</p><blockquote><p><u>अन्‍न लुकाएर भण्‍डार भर्नेलाई मानिसहरूले सराप्‍छन्</u>, तर स्‍वेच्‍छाले बिक्री गर्ने व्‍यक्ति आशिष्‌ले भरपूर हुने छ । (हितोपदेश ११:२६ )</p></blockquote><p>यसले कुनै विशेष व्यक्तिलाई नभइ अन्‍न बिक्री नगर्ने जुनसुकै व्यक्तिलाई जनाउँछ ।</p><blockquote><p><u>असल मानिसले</u> परमप्रभुको निगाह प्राप्‍त गर्छ, तर <u>धूर्तलाई</u> चाहिँ परमप्रभुले दोषी ठहराउनुहुने छ । (हितोपदेश १२:२ )</p></blockquote><p>&quot;असल मानिस&quot; वाक्यांशले कुनै विशेष व्यक्तिलाई नभइ सामान्य रूपमा जुनसुकै असल व्यक्तिलाई जनाउँछ । यसरी नै &quot;धुर्त&quot; ले पनि कुनै विशेष धुर्त व्यक्तिलाई नभइ जुनसुकै धुर्त व्यक्तिलाई जनाउँछ ।</p><h3>अनुवादका रणनीतिहरू</h3><p>यदि तपाईंको भाषामा मानिसहरू र चिजहरूलाई विशेष रूपमा नभइ सामान्य रूपमा जनाउने उस्तै शब्दहरूको प्रयोग हुन्छन् भने ती शब्दहरूको प्रयोग गर्नुहोस् । तपाईंको लागि केही रणनीतिहरू दिइएको छ ।</p><p>१. संज्ञात्मक वाक्यांशसँग &quot;एउटा&quot; प्रयोग गर्नुहोस् । २. &quot;कुनै व्यक्ति&quot; मा जस्तै &quot;कुनै&quot; शब्दको प्रयोग गर्नुहोस् । ३. &quot;मानिहरू&quot; शब्दमा जस्तै बहुवचन शब्दको प्रयोग गर्नुहोस् । ४. तपाईंको भाषामा स्वभाविक लाग्‍ने अर्को कुनै तरिकाको प्रयोग गर्नुहोस् ।</p><h3>अनुवाद रणनीतिहरू प्रयोगका उदाहरणहरू</h3><p>१. संज्ञात्मक वाक्यांशसँग &quot;एउटा&quot; प्रयोग गर्नुहोस् ।</p><ul><li><p><strong><u>अन्‍न लुकाएर भण्‍डार भर्नेलाई मानिसहरूले सराप्‍छन्</u>, तर स्‍वेच्‍छाले बिक्री गर्ने व्‍यक्ति आशिष्‌ले भरपूर हुने छ ।</strong> (हितोपदेश ११:२६ )</p><ul><li><p>“<u>अन्‍न लुकाएर भण्‍डार भर्ने कुने एक व्यक्तिलाई मानिसहरूले सराप्‍छन्</u>, तर स्‍वेच्‍छाले बिक्री गर्ने व्‍यक्ति आशिष्‌ले भरपूर हुने छ ।”</p></li></ul></li></ul><p>२. &quot;कुनै व्यक्ति&quot; मा जस्तै &quot;कुनै&quot; शब्दको प्रयोग गर्नुहोस् ।</p><ul><li><p><strong><u>अन्‍न लुकाएर भण्‍डार भर्नेलाई मानिसहरूले सराप्‍छन्</u>।</strong> (हितोपदेश ११:२६ )</p><ul><li><p>“<u>अन्‍न लुकाएर भण्‍डार भर्ने कुनै व्यक्तिलाई मानिसहरूले सराप्‍छन्</u>।”</p></li></ul></li></ul><p>३. &quot;मानिहरू&quot; शब्दमा जस्तै बहुवचन शब्दको प्रयोग गर्नुहोस् ।</p><ul><li><p><strong>अन्‍न लुकाएर भण्‍डार <u>भर्नेलाई</u> मानिसहरूले सराप्‍छन् ।</strong> (हितोपदेश ११:२६ )</p><ul><li><p>“अन्‍न लुकाएर भण्‍डार भर्ने <u>मानिसहरूलाई</u> मानिसहरूले सराप्‍छन् ।”</p></li></ul></li></ul><p>४. तपाईंको भाषामा स्वभाविक लाग्‍ने अर्को कुनै तरिकाको प्रयोग गर्नुहोस् ।</p><ul><li><p><strong>अन्‍न लुकाएर भण्‍डार <u>भर्नेलाई</u> मानिसहरूले सराप्‍छन् ।</strong> (हितोपदेश ११:२६ )</p><ul><li><p>“अन्‍न लुकाएर भण्‍डार भर्ने <u>हरेकलाई</u> मानिसहरूले सराप्‍छन् ।”</p></li></ul></li></ul>",
    "associations": {
      "passage": [],
      "resource": []
    }
  }
]