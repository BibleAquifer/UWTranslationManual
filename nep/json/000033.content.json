[
  {
    "content_id": 727691,
    "reference_id": 26692,
    "title": "जानु र आउनु",
    "media_type": "Text",
    "index_reference": "जानु र आउनु",
    "language": "nep",
    "content": "<h3>वर्णन</h3><p>&quot;जानु&quot; वा &quot;आउनु&quot; मध्ये कुनचाहिँको प्रयोग गर्ने भन्‍ने बारेमा फरक-फरक भाषाहरूका फरक-फरक तरिकाहरू छन् र गतिको बारेमा कुरा गर्दा &quot;लानु&quot; वा &quot;ल्याउनु&quot; मध्ये कुन प्रयोग गर्ने भन्‍नने बारेमा पनि आ-आफ्नै तरिका छन्। उदाहरणको लागि, अङ्ग्रेजी बोल्नेहरूले आफूलाई बोलाउने व्यक्ति भएको ठाउँमा पुग्‍नै लाग्दा &quot;म आउँदैछु&quot; भन्छन् तर स्पानिस् भाषा बोल्‍नेहरूले &quot;म जाँदैछु&quot; भन्छन्। &quot;आउनु&quot; वा &quot;जानु&quot; (&quot;लैजानु&quot; र &quot;ल्याउनु&quot;) को अनुवाद गर्दा आफ्ना पाठकहरूले बुझ्‍ने गरी गर्नुहोस्।</p><h3>यो अनुवादको विषय हुनुको कारण</h3><p>फरक भाषाहरूले गतिलाई फरक तरिकाले व्यक्त गर्छन्। &quot;जानु&quot; र &quot;आउनु&quot; वा &quot;लैजानु&quot; र &quot;ल्याउनु&quot; को प्रयोग गर्ने तरिका बाइबलीय भाषा वा स्रोत भाषा र तपाईंको भाषामा फरक पर्न सक्छ। यदि यी शब्दहरूको अनुवाद गर्दा तपाईंको भाषामा स्वभाविक लाग्दैन भने तपाईंका पाठकहरू अलमलमा पर्न सक्छन्।</p><h3>बाइबलबाट उदाहरणहरू</h3><blockquote><p>तब परमप्रभुले नोआलाई भन्‍नुभयो, “तँ र तेरा सबै जहान जहाजभित्र <strong>आओ</strong>।(उत्पत्ति ७:१ यूएलटि)</p></blockquote><p>केही भाषाहरूमा परमेश्‍वर जहाजभित्र हुनुहुन्थ्यो भन्‍ने अर्थ पनि लाग्‍न सक्छ।</p><blockquote><p>जब तँ मेरो कुटुम्‍बकहाँ <strong>आउने छस्‌</strong> तब मेरो यस शपथबाट छुट्‌ने छस्‌। अनि तिनीहरूले केटी दिएनन्‌ भने पनि मेरो यस शपथबाट तँ छुट्‌ने छस्‌। (उत्पत्ति २४:४१ यूएलटि)</p></blockquote><p>अब्राहाम आफ्नो नोकरसँग कुरा गर्दै थिए। अब्राहामका कुटुम्‍बहरू अब्राहाम र नोकर उभिएको ठाउँबाट टाढा बस्थे, त्यसैले तिनी आफ्नो नोकर तिनी भएको ठाउँमा <strong>आएको</strong> होइन, तिनीहरूकहाँ <strong>गएको</strong> चाहन्थे।</p><blockquote><p>परमप्रभु तिमीहरूका परमेश्‍वरले दिनुहुने देशमा <strong>आएर</strong> त्‍यो अधिकार गरी त्‍यहाँ बसोबास गर्न लागेपछि “हाम्रा वरिपरिका सबै जातिहरूले गरेझैँ हामी पनि हामीमाथि एउटा राजा नियुक्त गरौं” भनी भन्‍यौ भने … (व्यवस्था १७:१४क यूएलटि )</p></blockquote><p>मोशा उजाडस्थानमा आफ्ना मानिसहरूसँग कुरा गरिरहेका छन्। तिनीहरू परमेश्‍वरले तिनीहरूलाई दिनुभएको देशमा पुगेका थिएनन्। केही भाषाहरूमा यसलाई, परमप्रभु तिमीहरूका परमेश्‍वरले दिनुहुने देशमा <strong>गएर</strong>… भन्‍नु अझ अर्थपूर्ण हुन्छ।</p><blockquote><p>योसेफ र मरियमले उहाँलाई परमप्रभुको सामुन्‍ने समर्पण गर्न यरूशलेममा <strong>ल्‍याए</strong>। (लूका १:२२ यूएलटि)</p></blockquote><p>केही भाषाहरूमा, योसेफ र मरियमले उहाँलाई <strong>लगे</strong> भन्‍नु अर्थपूर्ण हुन्छ।</p><blockquote><p>याइरस नाउँका एक जना सभाघरका शासक आएर येशूका पाउमा परे, र तिनको घरमा <strong>आउनुहोस्‌</strong> भनी उहाँलाई बिन्‍ती गरे, (लूका ८:४१ यूएलटि)</p></blockquote><p>येशूसँग कुरा गर्दा याइरस आफ्नो घरमा थिएनन्। येशू आफ्नो घर <strong>गएको</strong> तिनी चाहन्थे।</p><blockquote><p>यसपछि तिनकी पत्नी एलीशिबा गर्भवती भइन्, र पाँच महिनासम्‍म सार्वजनिक रूपमा बाहिर <strong>गइनन्</strong>। (लूका १:२४ यूएलटि)</p></blockquote><p>केही भाषाहरूमा, एलीशिबा बाहिर <strong>आइनन्</strong> भन्‍नु उपयुक्त हुन्छ।</p><h3>अनुवादका रणनीतिहरू</h3><p>यदि प्रयोग गरिएको शब्द स्वभाविक लाग्छ र सही अर्थ दिन्छ भने त्यसको प्रयोग गर्नुहोस्। यदि यसो होइन भने, अन्य रणनीतिहरू तल दिइएका छन्।</p><p>(१) तपाईंको भाषामा &quot;जानु,&quot; &quot;आउनु,&quot; वा &quot;ल्याउनु,&quot; वा &quot;लैजानु&quot; कुन शब्दको प्रयोग स्वभाविक हुन्छ, त्यसैको प्रयोग गर्नुहोस्।</p><p>(२) सही अर्थ दिने अर्को शब्दको प्रयोग गर्नुहोस्।</p><h3>अनुवाद रणनीतिहरू प्रयोगका उदाहरणहरू</h3><p>१. तपाईंको भाषामा &quot;जानु,&quot; &quot;आउनु,&quot; वा &quot;ल्याउनु,&quot; वा &quot;लैजानु&quot; कुन शब्दको प्रयोग स्वभाविक हुन्छ, त्यसैको प्रयोग गर्नुहोस् ।</p><ul><li><p><strong>जब तँ मेरो कुटुम्‍बकहाँ <u>आउने छस्‌</u> तब मेरो यस शपथबाट छुट्‌ने छस्‌ । अनि तिनीहरूले केटी दिएनन्‌ भने पनि मेरो यस शपथबाट तँ छुट्‌ने छस्‌ ।</strong> (उत्पत्ति २४:४१ )</p><ul><li><p>जब तँ मेरो कुटुम्‍बकहाँ <u>जाने छस्‌</u> तब मेरो यस शपथबाट छुट्‌ने छस्‌ । अनि तिनीहरूले केटी दिएनन्‌ भने पनि मेरो यस शपथबाट तँ छुट्‌ने छस्‌ ।.</p></li></ul></li><li><p><strong>यसपछि तिनकी पत्नी एलीशिबा गर्भवती भइन्, र पाँच महिनासम्‍म सार्वजनिक रूपमा बाहिर <u>गइनन्</u></strong> (लूका १:२४ )</p><ul><li><p>यसपछि तिनकी पत्नी एलीशिबा गर्भवती भइन्, र पाँच महिनासम्‍म सार्वजनिक रूपमा बाहिर <u>आइनन्</u></p></li></ul></li></ul><p>२. सही अर्थ दिने अर्को शब्दको प्रयोग गर्नुहोस् ।</p><ul><li><p><strong>परमप्रभु तिमीहरूका परमेश्‍वरले दिनुहुने देशमा <u>आएर</u> त्‍यो अधिकार गरी त्‍यहाँ बसोबास गर्न लागेपछि “हाम्रा वरिपरिका सबै जातिहरूले गरेझैँ हामी पनि हामीमाथि एउटा राजा नियुक्त गरौं” भनी भन्‍यौ भने ...</strong> (व्यवस्था १७:१४ )</p><ul><li><p>“परमप्रभु तिमीहरूका परमेश्‍वरले दिनुहुने देशमा <u>पुगेर</u> त्‍यो अधिकार गरी त्‍यहाँ बसोबास गर्न लागेपछि “हाम्रा वरिपरिका सबै जातिहरूले गरेझैँ हामी पनि हामीमाथि एउटा राजा नियुक्त गरौं” भनी भन्‍यौ भने ...”</p></li></ul></li><li><p><strong>तब परमप्रभुले नोआलाई भन्‍नुभयो, “तँ र तेरा सबै जहान जहाजभित्र <u>आओ</u> ...</strong> (उत्पत्ति ७:१ )</p><ul><li><p>“तब परमप्रभुले नोआलाई भन्‍नुभयो, “तँ र तेरा सबै जहान जहाजभित्र <u>प्रवेश गर</u> ...”</p></li></ul></li><li><p><strong>यसपछि तिनकी पत्नी एलीशिबा गर्भवती भइन्, र पाँच महिनासम्‍म सार्वजनिक रूपमा बाहिर <u>गइनन्</u> ।</strong> (लूका १:२४ )</p><ul><li><p>यसपछि तिनकी पत्नी एलीशिबा गर्भवती भइन्, र पाँच महिनासम्‍म पाँच महिनासम्‍म सार्वजनिक रूपमा बाहिर <u>देखा परिनन्</u> ।</p></li></ul></li></ul>",
    "associations": {
      "passage": [],
      "resource": []
    }
  }
]