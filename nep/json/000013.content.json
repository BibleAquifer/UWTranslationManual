[
  {
    "content_id": 727671,
    "reference_id": 26670,
    "version": "1.0.0",
    "title": "प्रथम, दोस्रो वा तेस्रो पुरुष",
    "media_type": "Text",
    "index_reference": "प्रथम, दोस्रो वा तेस्रो पुरुष",
    "language": "nep",
    "content": "<p>सामन्यतया बोल्‍ने व्यक्तिले आफैलाई &apos;म&apos; भनेर सम्बोधन गर्छ र जोसँग ऊ बोल्छ उसलाई &apos;तँ/तिमी/तपाईं/हजुर&apos; भनेर सम्बोधन गर्छ । बाइबलमा कहिलेकहिँ बोल्‍ने व्यक्तिले आफैंलाई र आफू जोसँग बोल्दै छ उक्त व्यक्तिलाई &apos;म&apos; वा &apos;तँ/तिमी/तपाईं/हजुर&apos; भनेर सम्बोधन नगरेको पाउँछौं ।</p><h3>विवरण</h3><ul><li><p><strong>प्रथम पुरुष</strong> - बोल्‍ने व्यक्तिले सामान्यतया यसरी आफैलाई सम्बोधन गर्छ । अँग्रेजीले &apos;म&apos; र &apos;हामी&apos; सर्वनाम प्रयोग गर्छ (मलाई, मेरो, हाम्रो पनि प्रयोग गरिएको पाइन्छ )</p></li><li><p><strong>दोस्रो पुरुष</strong> - बोल्ने व्यक्तिले अर्को वा आफूले बोलिरहेको व्यक्तिलाई जनाउन यसको प्रयोग गर्छ । अँग्रेजीमा &apos;तँ/तिमी/तपाईं/हजुर&apos; को प्रयोग गरिएको पाइन्छ (तिम्रो, तपाईंको, हजुरको पनि प्रयोग गरिएको पाइन्छ)</p></li><li><p><strong>तेस्रो पुरुष</strong> - बोल्‍ने व्यक्तिले अर्को कसैलाई सम्बोधन गर्नु परेमा यसको प्रयोग गर्छ । अँग्रेजीमा &apos;ऊ/उहाँ/तिनी,&apos; &apos;उनी&apos;,&apos; &apos;तिनीहरू/उनीहरू/उहाँहरू&apos; को प्रयोग भएको पाइन्छ । (यसका साथै उसको, उहाँको , उनको, तिनको, तिनीहरूको, उनीहरूको, उहाँहरूको पनि प्रयोग भएको पाइन्छ) । &apos;पुरुष&apos; वा &apos;स्त्री&apos; जस्ता शब्दहरू पनि तेस्रो पुरुष हुन् ।</p></li></ul><h3>यो अनुवादको विषय हुनुका कारणहरू</h3><p>कहिलेकहिँ बाइबलमा लेखक वा वक्ताले आफैंलाई वा आफूले बोलिरहेको व्यक्तिलाई तेस्रो पुरुषको रूपमा सम्बोधन गरेको पाइन्छ । पाठकहरूले वक्ताले अर्कै व्यक्तिलाई सम्बोधन गरेको ठान्‍न सक्छन् । तिनीहरूले त्यसको अर्थ &apos;म&apos; वा तँ/तिमी/तपाईं/हजुर&apos; हो भनेर नबुझ्‍न सक्छन् ।</p><h3>बाइबलबाट उदाहरणहरू</h3><p>कहिलेकहिँ मानिसहरूले &apos;म&apos; वा &apos;मेरो&apos; को सट्टामा आफैलाई बुझाउनको निम्ति तेस्रो पुरुषको प्रयोग गरेको पाइन्छ ।</p><blockquote><p>तर दाऊदले शाऊललाई भने, “हजूर, <u>तपाईंको दासले</u> <u>उसका</u> पिताका भेडाहरूको हेरचाह गर्थ्यो ।” (१ शमूएल १७:३४)</p></blockquote><p>दाऊदले यहाँ आफैंलाई तेस्रो पुरुषको रूपमा &apos;तपाईंको दास&apos; र &apos;उसका&apos; भनेर सम्बोधन गरे । तिनले शाऊलको अगाडि आफ्नो नम्रता देखाउनलाई आफैंलाई शाऊलको दास भने ।</p><blockquote><p>तब परमप्रभुले आँधीबेहरीबाट अय्‍यूबलाई फेरि यसो भनेर जवाफ दिनुभयो, “… के तेरो पाखुरा <u>परमेश्‍वरको</u> पाखुराजस्‍तै छ? के <u>उहाँको</u> सोरजस्‍तै तँ गर्जन सक्‍छस्‌? (अय्यूब ४०:६, ९)</p></blockquote><p>परमेश्‍वरले आफैंलाई &apos;परमेश्‍वरको&apos; र &apos;उहाँको&apos; भनेर तेस्रो पुरुषको प्रयोग गर्नुभयो । उहाँले आफू परमेश्‍वर र शक्तिशाली हुनुहुन्छ भन्‍ने कुरालाई जोड दिन यसो गर्नुभयो ।</p><p>कहिलेकहिँ मानिसहरूले आफूले बोलिरहेको व्यक्तिलाई सम्बोधन गर्नको निम्ति &apos;तँ/तिमी/तपाईं/हजुर&apos; वा &apos;तेरो/तिम्रो/तपाईंको/हजुरको&apos; को साटो तेस्रो पुरुषको प्रयोग गर्छन् ।</p><blockquote><p>अब्राहामले भने, “हेर्नुहोस्, म केवल माटो र खरानी मात्र भएर पनि <u>परमप्रभुसँग</u> कुरा गर्न आँट गरेको छु । (उत्पत्ति १८:२७)</p></blockquote><p>अब्राहाम परमप्रभुसँग बोल्दै थिए र तिनले परमप्रभुलाई &apos;तपाईंसँग&apos; नभनी &apos;मेरो परमप्रभुसँग&apos; भनेर सम्बोधन गरे । तिनले परमप्रभुको अगाडि आफ्नो नम्रता प्रदर्शन गर्न यसो गरे ।</p><blockquote><p><u>तिमीहरू हरेकले</u> <u>उसको आफ्‍नो</u> भाइलाई आफ्‍नो हृदयदेखि क्षमा गरेनौ भने, स्‍वर्गमा हुनुहुने मेरा पिताले पनि तिमीहरूसँग त्‍यसै गर्नुहुने छ । (मत्ती १८:३५)</p></blockquote><p>&apos;तिमीहरू हरेकले&apos; भनिसकेपछि येशूले &apos;तिमीहरूको&apos; नभनी &apos;उसको आफ्नो&apos; भन्‍नुभयो ।</p><h3>अनुवाद रणनीति</h3><p>यदि &apos;म&apos; वा &apos;तँ/तिमी/तपाईं/हजुर&apos; को साटो तेस्रो पुरुषको प्रयोग गर्दा तपाईंको आफ्नो भाषामा स्वभाविक सुनिन्छ र सही अर्थ दिन्छ भने त्यसकै प्रयोग गर्नुहोस् । यदि दिँदैन भने अन्य विकल्पहरू छन् ।</p><p>१. &apos;म&apos; वा &apos;तँ/तिमी/तपाईं/हजुर&apos; सँगै तेस्रो पुरुषको पनि प्रयोग गर्नुहोस् । २. तेस्रो पुरुषको साटो प्रथम पुरुष (&apos;म&apos;) वा दोस्रो पुरुष (&apos;तँ/तिमी/तपाईं/हजुर&apos;) कै प्रयोग गर्नुहोस् ।</p><h3>अनुवाद रणनीति प्रयोग गरिएका उदाहरणहरू</h3><p>१. &apos;म&apos; वा &apos;तँ/तिमी/तपाईं/हजुर&apos; सँगै तेस्रो पुरुषको पनि प्रयोग गर्नुहोस् ।</p><ul><li><p><strong>तर दाऊदले शाऊललाई भने, “हजूर, <u>तपाईंको दासले</u> <u>उसका</u> पिताका भेडाहरूको हेरचाह गर्थ्यो ।”</strong> (१ शमूएल १७:३४)</p><ul><li><p>तर दाऊदले शाऊललाई भने, “हजूर, <u>तपाईंको दासले</u> <u>मेरा</u> पिताका भेडाहरूको हेरचाह गर्थ्यो ।”</p></li></ul></li></ul><p>२. तेस्रो पुरुषको साटो प्रथम पुरुष (&apos;म&apos;) वा दोस्रो पुरुष (&apos;तँ/तिमी/तपाईं/हजुर&apos;) कै प्रयोग गर्नुहोस् ।</p><ul><li><p><strong>तब परमप्रभुले आँधीबेहरीबाट अय्‍यूबलाई फेरि यसो भनेर जवाफ दिनुभयो,“… के तेरो पाखुरा <u>परमेश्‍वरको</u> पाखुराजस्‍तै छ? के <u>उहाँको</u> सोरजस्‍तै तँ गर्जन सक्‍छस्‌?</strong> (अय्यूब ४०:६, ९)</p><ul><li><p>तब परमप्रभुले आँधीबेहरीबाट अय्‍यूबलाई फेरि यसो भनेर जवाफ दिनुभयो,“… के तेरो पाखुरा <u>मेरो</u> पाखुराजस्‍तै छ? के <u>मेरो</u> सोरजस्‍तै तँ गर्जन सक्‍छस्‌? ?”</p></li></ul></li><li><p><strong><u>तिमीहरू हरेकले</u> <u>उसको आफ्‍नो</u> भाइलाई आफ्‍नो हृदयदेखि क्षमा गरेनौ भने, स्‍वर्गमा हुनुहुने मेरा पिताले पनि तिमीहरूसँग त्‍यसै गर्नुहुने छ ।</strong> (मत्ती १८:३५)</p><ul><li><p><u>तिमीहरू हरेकले</u> <u>तिमीहरूको आफ्‍नो</u> भाइलाई आफ्‍नो हृदयदेखि क्षमा गरेनौ भने, स्‍वर्गमा हुनुहुने मेरा पिताले पनि तिमीहरूसँग त्‍यसै गर्नुहुने छ ।</p></li></ul></li></ul>",
    "associations": {
      "passage": [],
      "resource": []
    }
  }
]