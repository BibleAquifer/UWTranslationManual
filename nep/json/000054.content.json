[
  {
    "content_id": 727714,
    "reference_id": 26716,
    "version": "1.0.0",
    "title": "मानवीकरण",
    "media_type": "Text",
    "index_reference": "मानवीकरण",
    "language": "nep",
    "content": "<h3>वर्णन</h3><p>कुनै वस्तु वा विचारलाई जनावर वा मानिसलाई जस्तै गरी प्रस्तुत गर्ने अलङ्‍कारलाई व्यक्तिविधान भनिन्छ । हामीले देख्‍न नसकिने कुराको बारेमा कुरा गर्न सजिलो हुने हुनाले मानिसहरूले यसको प्रयोग गर्छन् ।</p><p>उदाहरणको लागि बुद्धिलाई लिन सकिन्छ;</p><blockquote><p>के बुद्धिले चर्को स्‍वरमा आह्वान गर्दैन र? (हितोपदेश ८:१क यूएलटि )</p></blockquote><p>वा पापलाई लिन सकिन्छः</p><blockquote><p>पाप तेरो ढोकैमा ढुकिबस्‍छ । (उत्पत्ति ४:७ख&nbsp;यूएलटि&nbsp;)</p></blockquote><p>धन, बुद्धिजस्ता कुराहरूसँग मानिसहरूको सम्बन्धलाई यसरी व्यक्त गर्दा सजिलो हुने हुनाले मानिसहरूले यसको प्रयोग गर्छन् ।</p><blockquote><p>तिमीहरूले परमेश्‍वर र धनको सेवा गर्न सक्‍दैनौ । (मत्ती ६:२४ख&nbsp;यूएलटि)</p><p>प्रत्येक अवस्थामा, अवतारको उद्देश्य गैर-मानव चीजको निश्‍चित विशेषतालाई हाइलाइट गर्नु हो। रूपकमा जस्तै, पाठकले चीज एक निश्‍चित प्रकारको व्यक्ति जस्तै हो भनेर सोच्‍न आवश्यक छ।</p></blockquote><h3>यो अनुवादको विषय हुनुका कारणहरू</h3><ul><li><p>केही भाषाहरूमा व्यक्तिविधानको प्रयोग गरिन्‍न ।</p></li><li><p>केही भाषाहरूमा केही निश्‍चित परिवेशमा मात्र व्यक्तिविधानको प्रयोग गरिन्छ ।</p></li></ul><h3>बाइबलबाट उदाहरणहरू</h3><blockquote><p>तिमीहरूले परमेश्‍वर र धनको सेवा गर्न सक्‍दैनौ । (मत्ती ६:२४ख यूएलटि )</p></blockquote><p>येशूले धनलाई मानिसहरूले सेवा गर्ने मालिकको रूपमा व्यक्त गर्नुभएको छ । पैसालाई प्रेम गरेर आफ्ना निर्णयहरू यसकै आधारमा गर्नु भनेको एउटा नोकरले आफ्ना मालिकको सेवा गरेझैँ सेवा गर्नु हो ।</p><blockquote><p>के बुद्धिले चर्को स्‍वरमा <strong>आह्वान</strong> गर्दैन र? के समझशक्तिले आ<strong>फ्‍नो आवाज उच्‍च</strong> पार्दैन र? (हितोपदेश ८:१&nbsp;यूएलटि)</p></blockquote><p>यहाँ बुद्धि र समझशक्तिलाई मानिसहरूलाई सिकाउनको निम्ति आवाज दिने व्यक्तिको रूपमा प्रस्तुत गरिएको छ । यसको अर्थ यही हो कि ती कुराहरू लुकेका नभइकन मानिसहरूले ध्यान दिनुपर्ने कुराहरू हुन्।</p><h3>अनुवादका रणनीतिहरू</h3><p>यदि व्यक्तिविधानलाई सजिलै बुझिन्छ भने तिनको प्रयोग गर्नुहोस्। यदि बुझिन्‍न भने अन्य तरिकाहरू तल दिइएका छन्ः</p><p>(१) यसलाई स्पष्ट बनाउनको निम्ति शब्दहरू वा वाक्यांशहरू थप गर्नुहोस्।</p><p>(२) ती वाक्यहरूलाई शाब्दिक रूपमा बुझ्‍नु हुँदैन भन्‍ने कुरा जनाउन &quot;जस्तै&quot; वा &quot;झैँ&quot; जस्ता शब्दहरूको प्रयोग गर्नुहोस्।</p><p>(३) व्यक्तिविधान नगरी अनुवाद गर्ने तरिका खोज्‍नुहोस् ।</p><h3>अनुवाद रणनीतिहरू प्रयोगका उदाहरणहरू</h3><p>१. यसलाई स्पष्ट बनाउनको निम्ति शब्दहरू वा वाक्यांशहरू थप गर्नुहोस् ।</p><ul><li><p><strong>... <u>पाप </u>तेरो ढोकैमा <u>ढुकिबस्‍छ</u> ।</strong> (उत्पत्ति ४:७ ) - परमेश्‍वरले पापलाई आक्रमणको निम्ति तयार भएर बसेको जङ्गली जनावरको रूपमा व्यक्त गर्नुभएको छ । यसले पाप कति डरलाग्दो छ भन्‍ने कुरा जनाउँछ । त्यस खतरालाई स्पष्ट पार्नको निम्ति थप वाक्यांशको प्रयोग गर्न सकिन्छ ।</p><ul><li><p>... <u>पाप तेरो ढोकैमा आक्रमण गर्नलाई ढुकिबस्‍छ</u> ।</p></li></ul></li></ul><p>२. ती वाक्यहरूलाई शाब्दिक रूपमा बुझ्‍नु हुँदैन भन्‍ने कुरा जनाउन &quot;जस्तै&quot; वा &quot;झैँ&quot; जस्ता शब्दहरूको प्रयोग गर्नुहोस् ।</p><ul><li><p><strong>... <u>पाप </u>तेरो ढोकैमा <u>ढुकिबस्‍छ</u> ।</strong> (उत्पत्ति ४:७ ) - यसलाई &quot;झैँ&quot; को प्रयोग गरेर अनुवाद गर्न सकिन्च ।</p><ul><li><p>... पाप <u>जङ्गली जनावरझैँ</u> तेरो ढोकैमा ढुकिबस्‍छ ।</p></li></ul></li></ul><p>३. व्यक्तिविधान नगरी अनुवाद गर्ने तरिका खोज्‍नुहोस् ।</p><ul><li><p><strong>... <u>बतास र समुद्रले पनि यिनका आज्ञा मान्‍दारहेछन्</u>”</strong> (मत्ती ८:२७ ) - ती मानिसहरूले &quot;बतास र समुद्रलाई सुन्‍नसक्ने&quot; र मानिसहरूझैँ येशूको आज्ञा पालन गर्ने व्यक्तिको रूपमा व्यक्त गरेका छन् । यसलाई आज्ञा मानेको कुरालाई उल्लेख नगरी येशूले तिनीहरूलाई नियन्त्रण गरेको कुरालाई उल्लेख गरेर अनुवाद गर्न सकिन्छ ।</p><ul><li><p>उहाँले <u>बतास र समुद्रलाई पनि नियन्त्रण गर्नुहुँदो रहेछ</u>।</p></li></ul></li></ul><p><strong>टिप्पणी</strong>: हामीले &quot;व्यक्तिविधान&quot; को परिभाषालाई वृहत्तर बनाएर &quot;वस्तु र विचारलाई प्राणीको रूपमा प्रस्तुत गर्ने अलङ्‍कार&quot; र &quot;मानवीकरण&quot; लाई पनि समेटेका छौँ ।</p>",
    "associations": {
      "passage": [],
      "resource": []
    }
  }
]