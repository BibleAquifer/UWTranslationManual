[
  {
    "content_id": 727697,
    "reference_id": 26698,
    "version": "1.0.0",
    "title": "आज्ञार्थका- अन्य प्रयोगहरू",
    "media_type": "Text",
    "index_reference": "आज्ञार्थका- अन्य प्रयोगहरू",
    "language": "nep",
    "content": "<h3>वर्णन</h3><p>मुख्यतः नै इच्छा वा आकांक्षा व्यक्त गर्न आज्ञार्थक वाक्यहरू प्रयोग गरिन्छ । कहिलेकाहीँ बाइबलमा प्रयोग गरिएका आज्ञार्थक वाक्यका अन्य प्रयोगहरू पनि छन् ।</p><h3>यो अनुवादको विषय हुनुको कारण</h3><p>केही कार्यहरूका निम्ति बाइबलमा प्रयोग गरिएका आज्ञार्थक वाक्यहरू केही भाषाहरूमा प्रयोग गरिँदैन ।</p><h3>बाइबलबाट लिइएका उदाहरणहरू</h3><p>वक्ताहरूले प्रायः आफ्ना श्रोताहरूला‌ई केही बताउन वा गर्न लगाउन आज्ञार्थक वाक्यहरू प्रयोग गर्छन् । उत्पत्ति २६ मा, परमेश्‍वर इसहाकसँग बोल्‍नुभयो र तिनलाई मिश्रमा नजान तर परमेश्‍वरले जहाँ भन्‍नुहुन्छ त्यहाँ नै बस्‍नू भन्‍नुभयो ।</p><blockquote><p>परमप्रभु तिनीकहाँ देखा परेर तिनलाई भन्‍नुभयो, “मिश्रमा <strong>नजा</strong>; मैले तँलाई भनेकै ठाउँमा ** तँ बस्‌** । (उत्पत्ति २६:२ यूएलटी )</p></blockquote><p>कहिलेकाहीँ बाइबलमा प्रयोग गरिएका आज्ञार्थक वाक्यहरूका अन्य प्रयोगहरू हुन्छन्ः</p><h4>आज्ञार्थकहरूले गर्न लगाउने कुराहरू</h4><p>घटेका घटनाहरूलाई परमेश्‍वरले आज्ञा गरेर हुन लगाउन सक्नुहुन्छ । मानिस निको होस् भनेर आज्ञा गरेर येशूले एकजना मानिसलाई निको पार्नुभयो । त्यस मानिसले आज्ञा पालन गर्न केही गर्न सकेन, तर येशूले आज्ञा गरेर त्यसलाई निको पार्नुभयो । ( यस सन्दर्भमा, &quot;शुद्ध होऊ&quot; को अर्थ &quot;निको होऊ&quot; हुन्छ, ताकि वरिपरिका अन्य मानिसहरूले यो मानिसलाई छुँदा केही हुँदेैन भन्‍ने जानून् ।)</p><blockquote><p>“म इच्‍छा गर्छु, तिमी <strong>निको भइजाऊ</strong> ।” तुरुन्‍तै त्‍यसको कुष्‍ठरोग निको भइगयो । (मत्ती ८:३ख, यूएलटी )</p></blockquote><p>उत्पत्ति १ मा परमेश्‍वरले उज्यालो होस् भनेर आज्ञा गर्नुभयो र आज्ञा गरेर नै उहाँले उज्यालोलाई अस्तित्वमा ल्याउनुभयो । बाइबलको हिब्रू जस्तै केही भाषाहरूमा आज्ञाहरू तृतीय पुरुषमा हुन्छन् । अङ्ग्रेजीमा त्यस्तो छैन, त्यसैले तृतीय पुरुषमा भएको आज्ञालाई द्वितीय पुरुषमा परिवर्तन गर्नुपर्छ । उदाहरणः</p><blockquote><p>परमेश्‍वरले भन्‍नुभयो, “<strong>उज्‍यालो होस्‌</strong>” तब उज्‍यालो भयो । (उत्पत्ति १:३ यूएलटी )</p></blockquote><p>आज्ञामा तृतीय पुरुष प्रयोग गरिने भाषाहरूले मौलिक हिब्रूलाई अनुशरण गर्न सक्छन्, जसलाई अंग्रेजीमा &quot;उज्यालो हुनुपर्छ&quot; अनुवाद गरिन्छ ।</p><h4>आशिष्‌हरूको रूपमा काम गर्ने आज्ञार्थकहरू</h4><p>बाइबलमा परमेश्‍वरले मानिसहरूलाई आशिष् दिन आज्ञार्थक वाक्यहरू प्रयोग गर्नुहुन्छ । यसले तिनीहरूको निम्ति उहाँको इच्छा के हो सो जनाउँछ ।</p><blockquote><p>परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “<strong>फल्‍दै-फुल्‍दै</strong>, <strong>वृद्धि हुँदै</strong>, पृथ्‍वीमा <strong>भरिँदै</strong> र त्‍यसलाई आफ्‍नो <strong>वशमा पार्दैजाओ</strong> । समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि <strong>अधिकार गर</strong>।” (उत्पत्ति १:२८ यूएलटी)</p></blockquote><h4>सर्तहरूको रूपमा विध्यर्थ</h4><p>केही कुराको मातहतमा रहेर हुने <strong>सर्त</strong> बताउन पनि आज्ञार्थक वाक्य प्रयोग गर्न सकिन्छ । हितोपदेशले जीवन र अक्सर गरेर हुने कुराहरूको बारेमा बताउँछ । हितोपदेशहरूले जीवन र प्रायः जसो हुने कुराहरूबारे बताउँछन् । तल दिइएका हितोपदेश ४:६ को उद्देश्य आज्ञा दिनु होइन, तर <strong>यदि</strong> मानिसहरूले बुद्धिलाई प्रेम गरे भने तिनीहरूले तिनीहरूको जीवनमा के हुन सक्छ भन्‍ने अपेक्षा गर्न सक्छन् भनी सिकाउनु हो ।</p><blockquote><p>बुद्धिलाई <strong>नत्‍याग्</strong>, र त्‍यसले तँलाई सुरक्षित राख्‍ने छ । त्‍यसलाई <strong>प्रेम गर्</strong>, र त्‍यसले तँमाथि हेरचाह गर्ने छ । (हितोपदेश ४:६ यूएलटी )</p></blockquote><p>तल दिइएको हितोपदेश २२:६ को उद्देश्यचाहिँ मानिसहरूले आफ्ना छोराछोरीलाई उनीहरूले हिँड्नुपर्ने बाटो सिकाउँदा के हुन्छ भनेर अपेक्षा गर्न सक्छन् भनी सिकाउनु हो ।</p><blockquote><p>बालकलाई ऊ हिँड्‌नुपर्ने बाटो <strong>सिकाऊ</strong> र वृद्धावस्‍थासम्‍म ऊ त्‍यसबाट तर्किएर जाँदैन । (हितोपदेश २२:६ यूएलटी )</p></blockquote><h3>अनुवादका रणनीतिहरू</h3><p>१. यदि मानिसहरूले बाइबलमा भएकाहरूमध्ये कुनै एउटा कार्यको निम्ति आज्ञार्थक वाक्य प्रयोग गर्दैनन् भने, यसको सट्टामा कथन प्रयोग गर्नुहोस् ।</p><p>२. यदि कुनै वाक्यलाई केही कुरा गराउन प्रयोग गरिएको हो भनी मानिसहरूले बुझ्दैनन् भने जे भनिएको थियो त्यसको परिणामस्वरूप भएको थियो भन्‍ने देखाउन &quot;त्यसैले&quot; संयोजक शब्द थप्‍नुहोस् ।</p><p>३. यदि मानिसहरूले आज्ञालाई सर्तको रूपमा प्रयोग गर्दैनन् भने, यसलाई &quot;यदि&quot; र &quot;अतः&quot; सँगै कथनको रूपमा यसलाई अनुवााद गर्नुहोस् ।</p><h3>अनुवाद रणनीतिहरू प्रयोग गरिएका उदाहरणहरू</h3><p>१. यदि मानिसहरूले बाइबलमा भएकाहरूमध्ये कुनै एउटा कार्यको निम्ति आज्ञार्थक वाक्य प्रयोग गर्दैनन् भने, यसको सट्टामा कथन प्रयोग गर्नुहोस् ।</p><blockquote><p><strong>शुद्ध होऊ ।</strong> (मत्ती ८:३ यूएलटी)</p><blockquote><p>“अब तिमी शुद्ध भयौ ।” “अब म तिमीलाई शुद्ध पार्छु ।” परमेश्‍वरले भन्‍नुभयो, “<strong>उज्‍यालो होस्‌</strong>।” तब उज्‍यालो भयो । (उत्पत्ति १:३ यूएलटी)</p></blockquote><blockquote><p>परमेश्‍वरले भन्‍नुभयो, “<strong>यहाँ अब उज्‍यालो छ</strong>।” तब उज्‍यालो भयो ।</p></blockquote><p>परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “<strong>फल्‍दै-फुल्‍दै</strong>, <strong>वृद्धि हुँदै</strong>, पृथ्‍वीमा <strong>भरिँदै</strong> र त्‍यसलाई आफ्‍नो <strong>वशमा पार्दैजाओ</strong>। समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि <strong>अधिकार गर</strong> ।” (उत्पत्ति १:२८ यूएलटी)</p><blockquote><p>परमेश्‍वरले तिनीहरूलाई आशिष्‌ दिनुभयो, र तिनीहरूलाई भन्‍नुभयो, “<strong>तिमीहरूकोा निम्ति मेरो इच्छाचाहिँ तिमीहरू फल्दै-फुल्दै जाओ</strong>, <strong>वृद्धि होओ</strong>, पृथ्‍वीमा <strong>भरिँदै जाओ</strong> र त्‍यसलाई <strong>वशमा पार्दैजाओ</strong> । समुद्रका माछाहरू, आकाशका पक्षीहरू तथा पृथ्‍वीका सबै जीवित प्राणीहरूमाथि <strong>अधिकार गर भन्‍ने म चाहन्छु</strong>।”</p></blockquote></blockquote><p>२. यदि कुनै वाक्यलाई केही कुरा गराउन प्रयोग गरिएको हो भनी मानिसहरूले बुझ्दैनन् भने जे भनिएको थियो त्यसको परिणामस्वरूप भएको थियो भन्‍ने देखाउन &quot;त्यसैले&quot; संयोजक शब्द थप्‍नुहोस् ।</p><blockquote><p>परमेश्‍वरले भन्‍नुभयो, “<strong>उज्‍यालो होस्‌</strong>।” तब उज्‍यालो भयो । (उत्पत्ति १:३ यूएलटी)</p><blockquote><p>परमेश्‍वरले भन्‍नुभयो, &apos;उज्‍यालो होस्‌ ,&apos; <strong>त्यसैले</strong> उज्‍यालो भयो । परमेश्‍वरले भन्‍नुभयो, “उज्‍यालो हुनुपर्छ,” <strong>फलस्वरूप</strong> उज्‍यालो भयो ।</p></blockquote></blockquote><p>३. यदि मानिसहरूले आज्ञालाई सर्तको रूपमा प्रयोग गर्दैनन् भने, यसलाई &quot;यदि&quot; र &quot;अतः&quot; सँगै कथनको रूपमा यसलाई अनुवााद गर्नुहोस् ।</p><blockquote><p>बालकलाई ऊ हिँड्‌नुपर्ने बाटो सिकाऊ, र वृद्धावस्‍थासम्‍म ऊ त्‍यसबाट तर्किएर जाने छैन (हितोपदेश २२:६ यूएलटी)</p></blockquote><p>यसरी अनुवाद रगरिन्छः</p><blockquote><p>“<strong>यदि</strong> तिमीले बालकलाई ऊ हिँड्नुपर्ने बाटो सिकायौ भने, <strong>अतः</strong> ऊ वृद्ध हुँदा त्यस शिक्षाबाट तर्किएर जाने छैन ।”</p></blockquote>",
    "associations": {
      "passage": [],
      "resource": []
    }
  }
]