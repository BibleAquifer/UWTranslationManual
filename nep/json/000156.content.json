[
  {
    "content_id": 727867,
    "reference_id": 26831,
    "version": "1.0.0",
    "title": "कथाको समापन",
    "media_type": "Text",
    "index_reference": "कथाको समापन",
    "language": "nep",
    "content": "<h3>वर्णन</h3><p>एउटा कथाको अन्तमा दिन सकिने विभिन्‍न प्रकारका जानकारीहरू हुन्छन् । प्रायः यो पृष्ठभुमि जानकारी हुन्छ । यो पृष्ठभूमि जानकारी हुन्छ । यो पृष्ठभूमि जानकारी कथा निर्माण गर्ने मुख्य भागका कार्यहरूभन्दा फरक हुन्छ । बाइबलको एउटा पुस्तक प्रायः साना-साना कथाहरूले बनेको छ जुन पुस्तको ठुलो कथाका हिस्साहरू हुन् । उदाहरणको लागि, येशूको जन्म लूकाको पुस्तकमा भएको ठुलो कथाको भाग हो । यी प्रत्येक कथाहरू चाहे साना हुन् वा ठुला यसको अन्तमा पृष्ठभूमि जानकारी हुन्छ ।</p><h4>कथाको अन्तको जानकारीका उद्देश्यहरू निम्‍नानुसार छन्ः</h4><ul><li><p>कथाको सार खिँच्‍नु ।</p></li><li><p>कथामा भएको कुराको टिप्पणी दिनु ।</p></li><li><p>साना कथाहरूलाई ठुला कथासँग जोड्नु ।</p></li><li><p>कथाको मुख्य भागको अन्त भएपछि एउटा खास पात्रलाई के हुन्छ भनी पाठकलाई बताउनु ।</p></li><li><p>कथाको मुख्य भागको अन्त भएपछि पनि निरन्तर चलिरहने कार्यको बारे बताउनु ।</p></li><li><p>कथामा घटेको घटनाहरूको परिणामस्वरूप कथापछि के हुन्छ भनी बताउनु ।</p></li></ul><h4>यो अनुवादको विषय हुनुको कारण</h4><p>विभिन्‍न भाषाहरूमा यस प्रकारका जानकारी प्रस्तुत गर्ने विभिन्‍न तरिकाहरू हुन्छन् । यदि तपाईं (अनुवादक)ले आफ्नो भाषाको प्रस्तुत गर्ने तरिका प्रयोग गर्नु भएन भने, पाठकहरूले नबुझ्‍न सक्छन्ः</p><ul><li><p>कि यो जानकारीले कथा अन्त गर्दैछ</p></li><li><p>जानकारीको उद्देश्य के हो</p></li><li><p>जानकारी कथासँग कसरी सम्बन्धित छ</p></li></ul><h4>अनुवादका सिद्वान्तहरू</h4><ul><li><p>खास किसिमको जानकारीलाई तपाईंको भाषामा व्यक्त्त गरिने तरिकाले नै कथाको अन्तमा अनुवाद गर्नुहोस् ।</p></li><li><p>यो कथाको भागसँग कसरी सम्बन्धित छ भनी बुझ्‍नेगरी अनुवाद गर्नुहोस् ।</p></li><li><p>सम्भव भए, कथाको समापनको भागलाई कथा कहाँ अन्त हुन्छ र अर्को कहाँबाट सुरु हुन्छ भनी मानिसहरूले थाहा पाउनेगरी अनुवाद गर्नुहोस् ।</p></li></ul><h3>बाइबलबाट लिइएका उदाहारणहरू</h3><ul><li><p>कथाको सार खिँच्‍नु ।</p></li></ul><blockquote><p>त्यसपछि बाँकी रहेकाहरू केहीलेचाहिँ फल्‍याकहरूमा र जहाजका अन्य वस्तुहरूमा पारि जानू भने । <strong>यो यसरी भयो कि हामी सबैलाई सुरक्षितसाथ जमिनमा ल्याइयो ।</strong> (प्रेरित २७:४४ यूएलटी)</p></blockquote><ul><li><p>कथामा भएको कुराको टिप्पणी दिनु ।</p></li></ul><blockquote><p>तिनीहरूमध्‍ये धेरै जना, जस-जसले टुनामुना गर्थे, आफ्‍ना-आफ्‍ना पुस्‍तकहरू बटुलेर ल्‍याए, र सबैका सामुन्‍ने जलाइदिए । त्यसपछि तिनीहरूले तिनको मोल गर्दा पचास हजार चाँदीका सिक्‍काको हिसाब लाग्‍यो । <strong>यसरी प्रभुको वचन फैलँदैगयो, र प्रभावशाली भयो ।</strong> (प्रेरित १९:१९–२० यूएलटी)</p></blockquote><ul><li><p>कथाको मुख्य भागको अन्त भएपछि एउटा खास पात्रलाई के हुन्छ भनी पाठकलाई बताउनु ।</p></li></ul><blockquote><p>अनि मरियमले भनिन्‌, “मेरो प्राणले परमप्रभुको गुणगान गर्दछ, र मेरो आत्‍मा मेरा मुक्तिदाता परमेश्‍वरमा रमाहट गर्दछ ।&quot; <strong>अनि मरियम तिनीसँग प्राय: तीन महिना बसिन् र त्यसपछि आफ्‍नो घर फर्किन्‌।</strong> (लुका १:४६–४७, ५६ यूएलटी)</p></blockquote><ul><li><p>कथाको मुख्य भागको अन्त भएपछि पनि निरन्तर चलिरहने कार्यको बारे बताउनु ।</p></li></ul><blockquote><p>गोठालाहरूले बताएका कुरा सुन्‍नेहरू सबै उनीहरूले भनेका कुराले आश्‍चर्यचकित भए। <strong>तर मरियमले यी सब कुरा गुन्‍दै मनैमा राखिन्‌ ।</strong> (लुका २:१८–१९ यूएलटी)</p></blockquote><ul><li><p>कथामा घटेका घटनाहरूको परिणामस्वरूप कथापछि के हुन्छ भनी बताउनु ।</p></li></ul><blockquote><p>“तिमीहरू यहूदी व्‍यवस्‍थाका विशेषज्ञाहरूलाई धिक्‍कार! किनकि तिमीहरूले ज्ञानको साँचो लिएका छौ; तिमीहरू आफै पनि भित्र प्रवेश गर्दैनौ, र अरू प्रवेश गरिरहेकाहरूलाई पनि बाधा दिन्छौ ।” <strong>जब उहाँ त्‍यहाँबाट जानुभयो, तब शास्‍त्रीहरू र फरिसीहरूले उहाँको घोर विरोध गर्न र धेरै विषयहरूमा उहाँको विरुद्ध बहस गर्न थाले, र उहाँको मुखबाट निस्‍केका कुरामा नै उहाँलाई फसाउने दाउमा बसे ।</strong> (लुका ११:५२–५४ यूएलटी)</p></blockquote>",
    "associations": {
      "passage": [],
      "resource": []
    }
  }
]