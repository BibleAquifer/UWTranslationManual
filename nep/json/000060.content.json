[
  {
    "content_id": 727720,
    "reference_id": 26723,
    "version": "1.0.0",
    "title": "निजवाचक सर्वनाम",
    "media_type": "Text",
    "index_reference": "निजवाचक सर्वनाम",
    "language": "nep",
    "content": "<h3>वर्णन</h3><p>उही व्यक्तिले एउटा वाक्यमा दुई फरक-फरक भूमिका खेलेको देखाउने सबै भाषाका आ-आफ्नै तरिकाहरू हुन्छन् । अङ्ग्रेजी र नेपाली भाषामा यसको निम्ति <strong>निजवाचक सर्वनामहरू</strong>को प्रयोग गरिन्छ । यी सर्वनामहरूले वाक्यमा पहिले नै उल्लेख गरिएका व्यक्ति वा वस्तुलाई जनाउँछन् । नेपाली भाषामा निजवाचक सर्वनामहरू निम्‍न छन्ः मआफैँ, तिमीआफैँ, ऊआफैँ, तिनीआफैँ, त्योआफैँ, हामीआफैँ र तिनीहरूआफैँ । अरू भाषामा यसलाई व्यक्त गर्ने अरू नै शैलीहरू हुन सक्छन् ।</p><h3>यो अनुवादको विषय हुनुको कारण</h3><ul><li><p>उही व्यक्तिले एउटा वाक्यमा दुई फरक-फरक भूमिका खेलेको देखाउने सबै भाषाका आ-आफ्नै तरिकाहरू हुन्छन् । ती भाषाहरूमा नेपाली निजवाचक सर्वनामलाई अनुवाद गर्ने तरिकाको बारेमा अनुवादकहरूलाई थाहा हुनुपर्छ ।</p></li><li><p>अङ्ग्रेजी भाषामा पनि निजवाचक सर्वनामका अन्य प्रयोगहरू हुन्छन्।</p></li></ul><h3>निजवाचक सर्वनामका प्रयोगहरू</h3><ul><li><p>उही व्यक्ति वा वस्तुले एउटा वाक्यमा दुई फरक-फरक भूमिकाहरू खेलेको छ भन्‍ने देखाउन</p></li><li><p>वाक्यमा एक व्यक्ति वा वस्तुलाई जोड दिन</p></li><li><p>कुनै व्यक्तिले कुनै कुरा एकलै गरेको जनाउन</p></li><li><p>कोही व्यक्ति वा केही कुरा एकलै थियो भन्‍ने कुरा देखाउन</p></li></ul><h3>बाइबलबाट लिइएका उदाहरणहरू</h3><p>उही व्यक्ति वा वस्तुले एउटा वाक्यमा दुई फरक-फरक भूमिकाहरू खेलेको छ भन्‍ने देखाउन निजवाचक सर्वनामहरूको प्रयोग गरिन्छ ।</p><blockquote><p>यदि <strong>मैले</strong> <strong>आफ्‍नो</strong> विषयमा गवाही दिएँ भने मेरो गवाही सत्‍य हुँदैन । (यूहन्‍ना ५:३१ यूएलटी)</p></blockquote><blockquote><p>यहूदीहरूको निस्‍तार-चाड नजिकै थियो, र गाउँ-गाउँबाट <strong>धेरै जना</strong> आफू-आफूलाई** शुद्ध पार्न भनी निस्‍तार-चाडको आरम्‍भ हुन अघि यरूशलेममा गए । (यूहन्‍ना ११:५५ यूएलटी)</p></blockquote><p>वाक्यमा एक व्यक्ति वा वस्तुलाई जोड दिन निजवाचक सर्वनामको प्रयोग गरिन्छ ।</p><blockquote><p><strong>येशू आफैले</strong> त होइन, तर उहाँका चेलाहरूले बप्‍तिस्‍मा दिइरहेका थिए । (यूहन्‍ना ४:२ यूएलटी)</p></blockquote><blockquote><p>त्यसैले येशू डुङ्‌गामा हुनुहुँदा उनीहरूले भिड़लाई छोडेर उहाँलाई उनीहरूसँगै लगे । उहाँको साथमा अरू डुङ्‌गाहरू पनि थिए । अनि त्‍यहाँ ठुलो हुरी-बतास चल्‍यो, र छालहरू डुङ्‌गामा बज्रन लागे, त्यसैले डुङ्‌गा पानीले भरिसकेको थियो । येशू <strong>आफै</strong>चाहिँ डुङ्गाको पछिल्‍लो भागमा एउटा सिरानी लाएर निदाउनुभएको थियो । (मर्कूस ४:३६–३८ यूएलटी)</p></blockquote><p>कुनै व्यक्तिले कुनै कुरा एकलै गरेको जनाउन निजवाचक सर्वनामको प्रयोग गरिन्छ ।</p><blockquote><p>तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि <strong>आफू</strong> एकलै डाँडामा जानुभयो । (यूहन्‍ना ६:१५ यूएलटी)</p></blockquote><p>कोही व्यक्ति वा केही कुरा एकलै थियो भन्‍ने देखाउन निजवाचक सर्वनाम प्रयोग गरिन्छ ।</p><blockquote><p>तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । <strong>यो</strong> मलमलका कपडाहरूसँग थिएन, तर <strong>आफैँ</strong> एक ठाउँमा पट्याएर राखिएको थियो । (यूहन्‍ना २०:६ख-७ यूएलटी)</p></blockquote><h3>अनुवादका रणनीतिहरू</h3><p>यदि तपाईंको भाषामा निजवाचक सर्वनामको प्रयोग त्यही प्रयोजनको निम्ति गरिन्छ भने त्यसको प्रयोग गर्नुहोस् । यदि गरिन्‍न भने अन्य केही रणनीतिहरू तल दिइएका छन्ः</p><p>१. केही भाषाहरूमा क्रियापदको कर्म र कर्ता उही हो भन्‍ने देखाउन क्रियापदमा केही थपिन्छ । २. केही भाषाहरूमा वाक्यको कुनै विशेष ठाउँमा यसलाई उल्लेख गरेर कुनै व्यक्ति वा वस्तुलाई जोड दिन्छन् । ३. केही भाषाहरूमा त्यो शब्दमा कुनै कुरा जोडेर वा त्यसमा अर्को शब्द थपेर कुनै व्यक्ति वा वस्तुलाई जोड दिन्छन् । ४. केही भाषाहरूमा कुनै कुरा कुनै व्यक्तिले एकलै गरेको देखाउन &quot;एकलै&quot; शब्द प्रयोग गरिन्छ । ५. केही केही भाषाहरूमा कुनै थोक एकलै थियो भन्‍ने देखाउन त्यो कहाँ थियो भनेर बताइन्छ ।</p><h3>अनुवाद रणनीतिहरू प्रयोग गरिएका उदाहरणहरू</h3><p>१. केही भाषाहरूमा क्रियापदको कर्म र कर्ता उही भनी देखाउन क्रियापदलाई रूपान्तरण गर्छन् ।</p><blockquote><p>यदि मैले <strong>आफ्‍नो</strong> विषयमा गवाही दिएँ भने मेरो गवाही सत्‍य हुँदैन । (यूहन्‍ना ५:३१ यूएलटी) “यदि म <strong>स्वयम्‌ले गवाही दिएँ</strong> भने मेरो गवाही सत्‍य हुँदैन ।”</p></blockquote><blockquote><p>यहूदीहरूको निस्‍तार-चाड नजिकै थियो, र गाउँ-गाउँबाट धेरै जना <strong>आफू-आफूलाई शुद्ध पार्न</strong> निस्‍तार-चाडको आरम्‍भ हुनअघि नै यरूशलेम गए । (यूहन्‍ना ११:५५)</p><blockquote><p>“यहूदीहरूको निस्‍तार-चाड नजिकै थियो, र गाउँ-गाउँबाट धेरै जना <strong>स्वयम्‌ शुद्ध हुन</strong> निस्‍तार-चाडको आरम्‍भ हुनअघि यरूशलेम गए ।”</p></blockquote></blockquote><p>२. केही भाषाहरूमा वाक्यको कुनै विशेष ठाउँमा यसलाई उल्लेख गरेर कुनै व्यक्ति वा वस्तुलाई जोड दिन्छन् ।</p><blockquote><p><strong>उहाँ आफैले</strong> हाम्रा दुर्बलताहरू लिनुभयो, र हाम्रा रोगहरू उठाइलानुभयो । (मत्ती ८:१७ यूएलटी)</p><blockquote><p><strong>उहाँ जसले</strong> हाम्रा दुर्बलताहरू लिनुभयो, र हाम्रा रोगहरू उठाइलानुभयो । ”</p></blockquote></blockquote><blockquote><p><strong>उहाँ आफैले</strong> त होइन, तर उहाँका चेलाहरूले बप्‍तिस्‍मा दिन्‍थे । (यूहन्‍ना ४:२)</p><blockquote><p>&quot;<strong>येशू होइन</strong> तर उहाँका चेलाहरूले बप्‍तिस्‍मा दिन्‍थे ।”</p></blockquote></blockquote><p>३. केही भाषाहरूमा त्यो शब्दमा कुनै कुरा जोडेर वा त्यसमा अर्को शब्द थपेर कुनै व्यक्ति वा वस्तुलाई जोड दिन्छन् ।</p><blockquote><p>तर येशूले फिलिपलाई जाँच गर्न यो भन्‍नुभएको थियो, किनभने उहाँ <strong>आफैले</strong> जे गर्न लाग्‍नुभएको थियो, सो उहाँलाई थाहा थियो । (यूहन्‍ना ६:६)</p></blockquote><p>४. केही भाषाहरूमा कुनै कुरा कुनै व्यक्तिले एकलै गरेको देखाउन &quot;एकलै&quot; शब्द प्रयोग गरिन्छ ।</p><blockquote><p>तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि <strong>आफैँ</strong> डाँडामा जानुभयो । (यूहन्‍ना ६:१५)</p><blockquote><p>“तिनीहरू आएर उहाँलाई बलजफतीसँग लगी राजा बनाउन खोज्‍दैछन्‌ भन्‍ने थाहा पाएर येशू फेरि आफू <strong>एकलै</strong> डाँडामा जानुभयो ।”</p></blockquote></blockquote><p>५. केही केही भाषाहरूमा कुनै थोक एकलै थियो भन्‍ने देखाउन त्यो कहाँ थियो भनेर बताइन्छ ।</p><blockquote><p>तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । यो मलमलका कपडाहरूसँग थिएन, तर <strong>आफैँ</strong> एक ठाउँमा पट्याएर राखिएको थियो । (यूहन्‍ना २०:६ख-७ यूएलटी)</p><blockquote><p>तिनले त्यहाँ मलमलका कपडाहरू र उहाँको शिरमा बाँधिएका कपडाहरू पडिरहेका देखे । यो मलमलका कपडाहरूसँग थिएन, तर <strong>यसको आफैँ ठाउँमा</strong> पट्याएर राखिएको थियो ।</p></blockquote></blockquote>",
    "associations": {
      "passage": [],
      "resource": []
    }
  }
]