[
  {
    "content_id": 727810,
    "reference_id": 26786,
    "title": "बाइबलीय पैसा",
    "media_type": "Text",
    "index_reference": "बाइबलीय पैसा",
    "language": "nep",
    "content": "<h3>वर्णन</h3><p>पुरानो करारको समयमा सुन र चाँदी जस्ता उनीहरूका धातुहरूलाई तौलन्थे र कुनै कुरा किन्‍नको निम्ति त्यसको निश्‍चित तौल दिन्थे । पछि मानिसहरूले खास धातुको सर्वस्वीकृत मात्रा भएका सिक्काहरू बनाउन थाले । तीमध्ये एउटा डेरिक थियो । नयाँ करारको समयमा मानिसहरूले चाँदी र तामाका सिक्काहरूको प्रयोग गर्थे ।</p><p>तल दिइएका दुई वटा तालिकामा पुरानो करार र नयाँ करारमा केही प्रचलित रुपियाँ पैसाका एकाइहरू दिइएका छन् । पुरानो करारको एकाइको तालिकाले कस्तो किसिमको धातु प्रयोग गरिएको थियो र त्यसको तौल कति थियो भन्‍ने देखाउँछ । नयाँ करारको एकाइको तालिकाले कस्तो किसिमको धातु प्रयोग गरिएको थियो र दिनको ज्यालाको हिसाबले त्यसको मूल्य कति थियो भनी देखाउँछ ।</p><p><table><tr><td> पुरानो करारको एकाइ </td><td> धातु </td><td> तौल </td></tr><tr><td> -------- </td><td> -------- </td><td> -------- </td></tr><tr><td> डेरिक </td><td> सुनको सिक्का </td><td> ८.४ ग्राम </td></tr><tr><td> शेकेल </td><td> विभिन्‍न किसिमका धातुहरू </td><td> ११ ग्राम </td></tr><tr><td> तोडा </td><td> विभिन्‍न किसिमका धातुहरू </td><td> ३३ किलोग्राम</td><td></td></tr></table></p><p><table><tr><td> नयाँ करारको एकाइ </td><td> धातु </td><td> १ दिनको ज्याला </td></tr><tr><td> -------- </td><td> -------- </td><td> -------- </td></tr><tr><td> दिनार/दिनारी </td><td> चाँदीको सिक्‍का </td><td> १ दिन </td></tr><tr><td> ड्रेक्मा </td><td> चाँदीको सिक्‍का </td><td> १ दिन </td></tr><tr><td> माइट </td><td> तामाको सिक्का</td><td> १/६४ दिन </td></tr><tr><td> शेकेल </td><td> चाँदीको सिक्‍का </td><td> ४ दिनहरू </td></tr><tr><td> तोडा </td><td> चाँदी </td><td> ६,००० दिनहरू </td><td></td></tr></table></p><h4>अनुवादको सिद्धान्त</h4><p>आधुनिक रुपियाँ पैसाको मूल्य प्रयोग नगर्नुहोस् किनकि यिनीहरूको मूल्य वर्ष-वर्षमा बदलिरहन्छन् । यिनीहरूको प्रयोग गर्नाले बाइबलको अनुवादलाई पुरानो र गलत तुल्याउँछ ।</p><h3>अनुवादका रणनीतिहरू</h3><p>पुरानो करारको रुपियाँ पैसाको मूल्य त्यसको तौलमा आधारित थियो । त्यसैले पुरानो करारका तौलहरू अनुवाद गर्दा <span data-bnType=\"resourceReference\" data-resourceId=\"26788\" data-resourceType=\"UWTranslationManual\">बाइबलीय तौल</span> हेर्नु होला । नयाँ करारको रुपियाँ पैसाको मूल्यलाई अनुवाद गर्ने रणनीतिहरू तल दिइएको छन् ।</p><p>१. बाइबलको शब्द प्रयोग गर्नुहोस् र यसको उच्चारणसँग मिल्ने किसिमले हिज्‍जे पनि उल्लेख गर्नुहोस् । (<span data-bnType=\"resourceReference\" data-resourceId=\"26821\" data-resourceType=\"UWTranslationManual\">शब्दहरूको नक्कल वा सापटी</span> हेर्नुहोस्)</p><p>२. यो कस्तो किसिमको धातुले बनेको थियो र कति वटा सिक्‍काहरू प्रयोग गरिएका थिए त्यसको हिसाबले रुपियाँ पैसाको मूल्य बताउनुहोस् ।</p><p>३. बाइबलको समयका मानिसहरूले एक दिन काम गर्दा आर्जन गर्न सक्‍ने ज्यालाको हिसाबमा रुपियाँ पैसाको मूल्य बताउनुहोस् ।</p><p>४. बाइबलका शब्दहरू प्रयोग गर्नुहोस् र पाठ्यांश वा पादटिप्पणीमा सो सरहको परिमाण दिनुहोस् ।</p><p>५. बाइबलको शब्द प्रयोग गर्नुहोस् र पादटिप्पणीमा त्यसको व्याख्या गर्नुहोस् ।</p><h3>अनुवाद रणनीतिहरू</h3><p>अनुवादका रणनीतिहरूलाई लूका ७:४१ मा प्रयोग गरिएको छ ।</p><ul><li><p><strong>एउटाले पाँच सय दिनारी र अर्काले पचास दिनारी ऋण लिएका थिए ।</strong> (लूका ७:४१ यूएलटी)</p></li></ul><p>१. बाइबलको शब्द प्रयोग गर्नुहोस् र यसको उच्चारणसँग मिल्ने किसिमले हिज्‍जे पनि उल्लेख गर्नुहोस् । (<span data-bnType=\"resourceReference\" data-resourceId=\"26821\" data-resourceType=\"UWTranslationManual\">शब्दहरूको नक्कल वा सापटी शब्दहरू</span> हेर्नुहोस्)</p><blockquote><blockquote><p>“एउटाले <strong>५०० दिनारी</strong> र अर्काले <strong>५० दिनारी</strong> ऋण लिएका थिए ।” (लूका ७:४१ यूएलटी)</p></blockquote></blockquote><p>२. यो कस्तो किसिमको धातुले बनेको थियो र कति वटा सिक्‍काहरू प्रयोग गरिएका थिए त्यसको हिसाबले रुपियाँ पैसाको मूल्य बताउनुहोस् ।</p><blockquote><blockquote><p>“एउटाले <strong>५०० चाँदीको सिक्का</strong> र अर्काले <strong>५० चाँदीको सिक्का</strong> ऋण लिएका थिए ।” (लूका ७:४१ यूएलटी)</p></blockquote></blockquote><p>३. बाइबलको समयका मानिसहरूले एक दिन काम गर्दा आर्जन गर्न सक्‍ने ज्यालाको हिसाबमा रुपियाँ पैसाको मूल्य बताउनुहोस् ।</p><blockquote><blockquote><p>“एउटाले <strong>५०० दिनको ज्याला</strong> र अर्काले <strong>५० दिनको ज्याला</strong> ऋण लिएका थिए ।”</p></blockquote></blockquote><p>४. बाइबलका शब्दहरू प्रयोग गर्नुहोस् र पाठ्यांश वा पादटिप्पणीमा सो सरहको परिमाण दिनुहोस् ।</p><blockquote><blockquote><p>“एउटाले <strong>५०० दिनारी</strong>१ र अर्काले <strong>५० दिनारी</strong>२ ऋण लिएका थिए । “</p></blockquote></blockquote><p>पादटिप्‍पणी यस्तो देखिन्छः</p><blockquote><blockquote><p>[१] ५०० दिनको ज्याला [२] ५० दिनको ज्याला</p></blockquote></blockquote><p>५. बाइबलको शब्द प्रयोग गर्नुहोस् र पादटिप्पणीमा त्यसको व्याख्या गर्नुहोस् ।</p><blockquote><blockquote><p>“एउटाले <strong>५०० दिनारी</strong>१ र अर्काले <strong>५० दिनारी</strong> ऋण लिएका थिए ।” (लूका ७:४१ यूएलटी)</p></blockquote></blockquote><blockquote><blockquote><p><sup>[१]</sup> एक दिनार एक जना मानिसले एक दिनमा कमाउने चाँदीको मात्रा थियो ।</p></blockquote></blockquote>",
    "associations": {
      "passage": [],
      "resource": [
        {
          "reference_id": 26788,
          "content_id": 727812,
          "resource_code": "UWTranslationManual",
          "label": "बाइबलीय तौल",
          "language": "nep"
        },
        {
          "reference_id": 26821,
          "content_id": 727843,
          "resource_code": "UWTranslationManual",
          "label": "शब्दहरूलाई सार्ने वा सापटी लिने",
          "language": "nep"
        }
      ]
    }
  }
]