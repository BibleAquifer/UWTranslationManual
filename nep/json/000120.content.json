[
  {
    "content_id": 727816,
    "reference_id": 26791,
    "version": "1.0.0",
    "title": "अर्थमा आधारित अनुवाद",
    "media_type": "Text",
    "index_reference": "अर्थमा आधारित अनुवाद",
    "language": "nep",
    "content": "<h3>परिचय</h3><p>हामीले शब्दानुवादलाई नजिकबाट नियाल्यौँ । अब हामी भावानुवादलाई नियाल्ने छौँ । यी अनुवादहरूलाई यसो पनि भनिन्छः</p><ul><li><p>अर्थमा आधारितअनुवाद</p></li><li><p>उक्तियुक्त अनुवाद</p></li><li><p>गतिशिल</p></li></ul><h3>मुख्य विशेषताहरू</h3><p>स्रोत पाठको संरचनालाई नभइ अर्थलाई प्राथमिकता दिनु नै यसको प्रमूख विशेषता हो । यसर्थ, यसमा <strong>अर्थलाई स्पष्ट बनाउन पाठको संरचनालाई परिवर्तन गर्न सकिन्छ</strong> । भावानुवादमा गरिने परिवर्तनहरू निम्‍नानुसार छन्ः</p><ul><li><p>लक्षित भाषाको व्याकरणसँग मेल खानेगरी शब्दको क्रमलाई परिवर्तन गरिन्छ ।</p></li><li><p>वैदेशिक व्याकरणीय संरचनालाई स्वभाविकमा परिवर्तन गरिन्छ ।</p></li><li><p>लक्षित भाषाको स्वभाविक वहावको क्रममा मेल खाने बनाउनको निम्ति औचित्य वा परिणामहरूलाई परिवर्तन गरिन्छ ।</p></li><li><p>वाक्पद्धतिलाई परिवर्तन गर्ने वा व्याख्या गरिन्छ ।</p></li><li><p>अरू भाषाका शब्दको व्याख्या वा अनुवाद गरिन्छ । (&quot;गलगथा&quot; ‍ = &quot;खोपडीको स्थान&quot;)</p></li><li><p>स्रोत पाठमा भएका कठिन वा असामान्य शब्दहरूको साटोमा उस्तै अर्थ दिने सामान्य शब्दहरूको प्रयोग गरिन्छ ।</p></li><li><p>लक्षित संस्कृतिमा थाहा नभएका शब्दहरूको ठाउँमा उस्तै अर्थ दिने शब्दहरू वा वर्णनको प्रयोग गरिन्छ ।</p></li><li><p>लक्षित भाषामा प्रयोगमा नआउने संयोजक शब्दहरूको ठाउँमा लक्षित भाषाको आवश्यकता पूरा गर्ने किसिमका शब्दहरूको प्रयोग गरिन्छ ।</p></li><li><p>मूल अलङ्‍कारजस्तै अर्थ दिने किसिमका अलङ्‍कारहरूको प्रयोग गरिन्छ ।</p></li><li><p>पाठको अर्थ बुझाउनको निम्ति निहित जानकारी समेटिन्छ ।</p></li><li><p>अस्पष्ट वाक्यांशहरू वा संचरनाहरूलाई व्याख्या गरिन्छ ।</p></li></ul><h3>भावानुवादका उदाहरणहरू</h3><p>भावानुवाद कस्तो देखिन्छ? उही पदलाई भिन्‍न संस्करणहरूले कसरी अनुवाद गरेका छन् ती हेरौँ ।</p><p>लूका ३:८ मा <em>बप्तिस्मा दिने यूहन्‍नाले बप्तिस्मा लिन आएका आफैँलाई धर्मी ठान्‍ने मानिसहरूलाई हप्काउँछन् ।</em></p><p>पदको पहिलो आधा खण्डको <strong>ग्रीक</strong> पाठलाई तल दिइएको छ ।</p><blockquote><p>Ποιήσατε οὖν καρποὺς ἀξίους τῆς μετανοίας</p></blockquote><p>हरेक ग्रीक शब्दको त्यही क्रममा विकल्पसहितको <strong>नेपाली</strong> अनुवाद तल दिइएको छ ।</p><blockquote><p>गर/बनाओ/फलाओ त्यसैले फलहरू मिल्दो/सुहाउँदो को पश्‍चाताप</p></blockquote><h4>शब्दानुवाद</h4><p>शब्दानुवादमा शब्दको क्रमलाई सकेसम्म ग्रीक भाषाको क्रमको आधारमा राखिन्छ ।</p><blockquote><p>यस्तो फलहरू फलायो जुन पश्‍चातापका योग्य छन् । (लूका ३:८ यूएलटी)</p></blockquote><p>परिवर्तित शब्दानुवादमा &quot;फलहरू&quot; र &quot;पश्‍चाताप&quot; शब्दहरूलाई जस्ताको तस्तै राखिएको छ । शब्दको क्रम पनि ग्रीकसँग लगभग मिल्छ । मूल पाठमा के छ भन्‍ने कुरा अनुवादकलाई देखाउनको निम्ति युएलटीको निर्माण गरिएको हो । तर यही अर्थलाई तपाईंको भाषामा यसरी व्यक्त गर्नु स्वभाविक नहुन सक्छ ।</p><h4>भावानुवाद</h4><p>भावानुवादमा अर्थलाई स्पष्ट पार्नको निम्ति अनुवाददकले शब्दको क्रमलाई परिवर्तन गर्न सक्छ । तल दिइएका तिन भावानुवादलाई हेर्नुहोस्ः</p><p>लिभिङ् बाइबलबाटः</p><blockquote><p>…योग्य कामहरू गरेर पापबाट फर्केको प्रमाणित गर ।</p></blockquote><p>न्यु लिभिङ् अनुवादबाटः</p><blockquote><p>तिमीहरू आफ्ना पापहरू फर्केर परमेश्‍वरतिर फर्केका छौ भन्‍ने कुरालाई आफ्नो जीवनबाट प्रमाणित गर ।</p></blockquote><p>अनफोल्डिङ् सिम्प्लिफाइड टेक्टस्‌बाट</p><blockquote><p>तिमीहरूका पापमय व्यवहारबाट साँच्चै नै फर्केका छौ भन्‍ने कुराहरू देखाउने कुराहरू गर !</p></blockquote><p>माथि दिइएका अनुवादकहरूमा नेपाली भाषामा स्वभाविक वहावको निम्ति शब्दको क्रमलाई परिवर्तन गरिएको छ । &quot;फलहरू&quot; भन्‍ने शब्दको पानि प्रयोग गरिएको छ । लिभिङ् बाइबल अनुवादमा युएलटी अनुवादमा प्रयोग गरिएका कुनै पनि शब्दको प्रयोग गरिएको छैन । &quot;फलहरू&quot; को साटोमा भावानुवादमा &quot;कामहरू&quot; वा &quot;तिमीहरूको जीवन&quot; को प्रयोग गरिएको छ । पदमा प्रयोग गरिएको &quot;फलहरू&quot; शब्दलाई कुनै मानिसले गर्ने कार्यको रूपकको रूपमा प्रयोग गरिएको छ । (हेर्नुहोस् <span data-bnType=\"resourceReference\" data-resourceId=\"26706\" data-resourceType=\"UWTranslationManual\">रूपक</span>।)</p><p>यी अनुवादहरूले अर्थलाई ध्यान दिएका छन्, शब्दहरूलाई मात्र होइन । यिनमा &quot;पश्‍चाताप&quot; को साटो &quot;पापहरूबाट फर्केर&quot; वा &quot;पापमय व्यवहारबाट फर्केका&quot; बोधगम्य वाक्यांशहरूको पनि प्रयोग गरिएको छ वा &quot;आफ्ना पापहरूबाट परमेश्‍वरतिर फर्केका&quot; को प्रयोग गरिएको छ । भावानुवादमा अर्थ थप स्पष्ट पारिएको छ ।</p>",
    "associations": {
      "passage": [],
      "resource": [
        {
          "reference_id": 26706,
          "content_id": 727706,
          "resource_code": "UWTranslationManual",
          "label": "रूपक",
          "language": "nep"
        }
      ]
    }
  }
]