[
  {
    "content_id": 727673,
    "reference_id": 26672,
    "version": "1.0.0",
    "title": "कर्तृवाच्य र कर्मवाच्य",
    "media_type": "Text",
    "index_reference": "कर्तृवाच्य र कर्मवाच्य",
    "language": "nep",
    "content": "<p>कुनै भाषाहरूमा कर्तु र कर्म दुबै वाक्हुयहरू हुन्छन्। कर्तु वाक्यहरूमा, कर्ताले कार्य गर्छ। कर्म वाक्यहरूमा, कर्ताले कार्य प्राप्त गर्दछ। तल केही उदाहरणहरू दिइएका छन्, जहाँ कर्तालाई कालो रङ्ग गरिएको छ।</p><ul><li><p>कर्तृ:&nbsp;<strong>मेरो बुबा</strong>ले २०१० मा घर बनाउनुभयो।</p></li><li><p>कर्म: <strong>घर</strong> २०१० मा बनाइयो।</p></li></ul><p>अनुवादकहरूको भाषामा कर्म वाच्य छैन भने बाइबलमा भएका कर्म वाक्यहरूलाई कसरी अनुवाद गर्ने जान्‍नु आवश्यक छ। अन्य अनवादकहरूले कर्म र कर्तृ वाक्यहरूको प्रयोग कहाँ गर्ने भन्‍ने जान्‍नुपर्छ।</p><h3>विवरण</h3><p>केही भाषाहरूमा कर्तृ र कर्म दुबै वाक्यहरू हुन्छन्।</p><ul><li><p>कर्तृ वाच्यमा कर्ताले काम गर्छ र यसलाई सधैं उल्लेख गरिन्छ।</p></li><li><p>कर्म वाच्यमा कर्तामाथि काम गरिन्छ र काम गर्नेलाई सधैं उल्लेख गरिन्‍न।</p></li></ul><p>तल दिइएका उदाहरणहरूमा कर्तालाई कालो रङ्ग गरिएको छ।</p><ul><li><p>कर्तृ:&nbsp;<strong>मेरो बुबा</strong> ले २०१० मा घर बनाउनुभयो।</p></li><li><p>कर्म: <strong>घर</strong> मेरो बुबाद्वारा २०१० मा बनाइयो।</p></li><li><p>कर्म: <strong>घर</strong> २०१० मा बनाइयो। (यहाँ काम गर्ने व्यक्तिलाई उल्लेख गरिएको छैन।)</p></li></ul><h4>यो अनुवादको विषय हुनुको कारण</h4><p>सबै भाषामा कर्तृ वाच्य हुन्छ। कर्म वाच्य भने कुनै भाषामा हुन्छ र कुनैमा हुँदैन। जुन भाषामा कर्म वाच्य हुन्छ तिनमा पनि एउटै उद्देश्यको निम्ति यसको प्रयोग गरिन्‍न।</p><h4>कर्म वाच्यको उद्देश्य</h4><ul><li><p>वक्ताले कुनै काम कसमाथि गर्यो भन्‍ने कुरामा जोड दिन्छ, काम गर्नेमाथि होइन।</p></li><li><p>वक्ताले काम गर्ने व्यक्तिको बारेमा बताउन चाहँदैन।</p></li><li><p>काम गर्ने व्यक्तिको बारेमा वक्तालाई थाहा छैन।</p></li></ul><h4>कर्म वाच्य सम्बन्धित अनुवाद सिद्दान्तहरू</h4><ul><li><p>कर्म वाच्य नभएका भाषाहरूका अनुवादकहरूले यसलाई व्यक्त गर्ने अन्य तरिका अवलम्बन गर्नुपर्छ।</p></li><li><p>कर्म वाच्य प्रयोग गरिने भाषा भएका अनवादकहरूले बाइबलमा किन कर्म वाच्यको प्रयोग गरिएको छ भन्‍ने कुरा बुझ्‍नुपर्छ र अनुवाद गर्दा कर्म वाच्य नै प्रयोग गर्ने कि नगर्ने भन्‍ने कुराको निर्णय लिनुपर्छ।</p></li></ul><h3>बाइबलबाट उदाहरणहरू</h3><blockquote><p>त्‍यहाँ काँड चलाउनेहरूले तपाईंका दासहरूलाई पर्खालबाट काँड चलाए, र राजाका कति मानिसहरूलाई <strong>मारियो</strong>। साथै हजूरको दास हित्ती उरियाह पनि <strong>मारियो</strong>।” (२ शमूएल ११:२४ युएलटि)</p></blockquote><p>यसको अर्थः शत्रुका काँड चलाउनेहरूले काँड चलाए र उरियाह सहित राजाका केही मानिसहरूलाई मारे। राजाका मानिसहरू र उरियाहलाई के भयो मूख्य कुरा हो, कसले हान्यो महत्त्वपूर्ण कुरा होइन। राजाका मानिसहरू र उरियाहलाई महत्त्व दिनु यहाँ प्रयोग गरिएको कर्म वाच्यको उद्देश्य हो।</p><blockquote><p>जब नगरवासीहरू बिहानै उठे तब उनीहरूले बाल देवताको वेदी <strong>भत्‍काइएको</strong>&nbsp;देखे (न्यायकर्ताहरू ६:२८क युएलटि)</p></blockquote><p>त्यस शहरका मानिसहरूले बालको वेदीलाई के भएको थियो त्यो देखे, तर कसले यसो गर्‍यो तिनीहरूलाई थाहा भएन। नगरवासीहरूको तर्फबाट घटनालाई प्रस्तुत गर्नु यहाँ प्रयोग गरिएको कर्म वाच्यको उद्देश्य हो।</p><blockquote><p>त्‍यसको गलामा जाँतोको एउटा पाटा <strong>झुण्‍ड्याएर</strong> त्‍यसलाई समुद्रमा <strong>फालिदिनु</strong> त्‍यसको निम्‍ति बेस हुनेछ। (लूका १७:२क युएलटि)</p></blockquote><p>कुनै व्यक्तिको गलामा जाँतोको एउटा पाटा&nbsp;झुण्‍ड्याएर समुद्रमा फालिने अवस्थालाई यसले जनाउँछ। उक्त व्यक्तिलाई के हुन्छ भन्‍ने बुझाउनु यहाँ प्रयोग गरिएको कर्म वाच्यको उद्देश्य हो। यी कुराहरू गर्ने व्यक्ति महत्त्वपूर्ण छैन।</p><h3>अनवुाद रणनीतिहरू</h3><p>यदि तपाईहरूको भाषामा कर्म वाच्यको प्रयोग नगरिकन कुनै वाक्यको अनवुाद गर्नु उचित लाग्छ भने तपाईंले तल दिइएका रणनीतिहरू प्रयोग गर्न सक्नुहुन्छ।</p><p>(१) कर्तृ वाच्यमा उही क्रियापद प्रयोग गर्नुहोस् र कार्य गर्ने व्यक्ति वा वस्तुको बारेमा बताउनुहोस्। यसो गर्दा जसमाथि काम गरिन्छ उक्त व्यक्तिमा केन्द्रित हुनुहोस्। (२) कर्तृ वाच्यमा उही क्रियापद प्रयोग गर्नुहोस् र कसले कार्य गर्‍यो भनेर नबताउनुहोस्। यसको साटो &apos;तिनीहरू&apos; वा &quot;मानिसहरू&apos; वा &apos;कोहि&quot; जस्ता सामान्य अभिव्यक्तिहरूको प्रयोग गर्नुहोस्। (३) फरक क्रियापदको प्रयोग गर्नुहोस्।</p><h3>अनुवाद रणनीतिहरू प्रयोगका उदाहरणहरू</h3><p>(१) कर्तृ वाच्यमा उही क्रियापद प्रयोग गर्नुहोस् र कार्य गर्ने व्यक्ति वा वस्तुको बारेमा बताउनुहोस्। यसो गर्दा जसमाथि काम गरिन्छ उक्त व्यक्तिमा केन्द्रित हुनुहोस्।</p><ul><li><p>बजारको पसलबाट दिनहुँ तिनलाई रोटी <strong>दिइन्‍थ्‍यो</strong>। (यर्मिया ३७:२१ख युएलटि)</p></li><li><p>यर्मियालाई&nbsp;<strong>राजाका नोकरहरूले</strong> दिनहुँ रोटी दिए।</p></li></ul><p>(२) कर्तृ वाच्यमा उही क्रियापद प्रयोग गर्नुहोस् र कसले कार्य गर्‍यो भनेर नबताउनुहोस्। यसको साटो, &quot;तिनीहरू&quot; वा &quot;मानिसहरू&quot; वा &quot;कोहि&quot; जस्ता सामान्य अभिव्यक्तिहरूको प्रयोग गर्नुहोस्।</p><ul><li><p>त्‍यसको गलामा जाँतोको एउटा पाटा <strong>झुण्‍ड्याएर</strong> त्‍यसलाई समुद्रमा <strong>फालिदिनु</strong> त्‍यसको निम्‍ति बेस हुनेछ। (लूका १७:२क युएलटि)</p></li><li><p>तिनीहरूले त्‍यसको गलामा जाँतोको एउटा पाटा <strong>झुण्‍ड्याएर</strong> त्‍यसलाई समुद्रमा <strong>फालिदिए</strong> भने त्‍यसको निम्‍ति बेस हुनेछ।</p></li><li><p>कसैले त्‍यसको गलामा जाँतोको एउटा पाटा <strong>झुण्‍ड्याएर</strong> त्‍यसलाई समुद्रमा <strong>फालिदियो</strong> भने त्‍यसको निम्‍ति बेस हुनेछ।</p></li></ul><p>(३) कर्तृ वाच्यमा फरक क्रियापदको प्रयोग गर्नुहोस्।</p><ul><li><p>बजारको पसलबाट दिनहुँ तिनलाई रोटी&nbsp;<strong>दिइन्‍थ्‍यो</strong>। (यर्मिया ३७:२१ युएलटि)</p></li><li><p>तिनले बजारको पसलबाट दिनहुँ रोटी <strong>प्राप्त</strong> <strong>गरे</strong>।</p></li></ul>",
    "associations": {
      "passage": [],
      "resource": []
    }
  }
]