[
  {
    "content_id": 727681,
    "reference_id": 26682,
    "version": "1.0.0",
    "title": "व्यञ्‍जना",
    "media_type": "Text",
    "index_reference": "व्यञ्‍जना",
    "language": "nep",
    "content": "<h3>विवरण</h3><p>मृत्यु वा निजी तवरले गरिने क्रियाकलापहरू जस्ता कुनै दुखद, लज्जास्पद, वा सामाजिक रूपमा अस्वीकार्य कार्यहरूलाई नम्र तरिकाले व्यक्त गर्दा व्यञ्‍जनाको प्रयोग हुन्छ ।</p><h3>परिभाषा</h3><blockquote><p>... उनीहरूले शाऊल र तिनका छोराहरूलाई गिल्‍बो डाँडामा <u>ढलेका</u> भेट्टाए । (१ इतिहास १०:८)</p></blockquote><p>यसको अर्थ शाऊल र तिनका छोराहरूलाई &quot;मरेका भेट्टाए&quot; हो । यहाँ व्यञ्‍जनाको प्रयोग गरिएको छ किनकि शाऊल र तिनका छोराहरू ढलेका थिए भन्‍ने कुरा महत्त्वपूर्ण होइन तर तिनीहरू मरेका थिए भन्‍ने कुराचाहिँ महत्त्वपूर्ण कुरा हो । कहिलेकहिँ मानिसहरूले मृत्युको बारेमा सिधा कुरा गर्दैनन् किनकि यो दुखद कुरा हो ।</p><h3>यो अनुवादको विषय हुनुको कारण</h3><p>विभिन्‍न भाषाहरूले व्यञ्‍जनाको प्रयोग भिन्‍न भिन्‍न तरिकाले गर्छन् । यदि लक्षित भाषामा स्रोत भाषामा जस्तो व्यञ्‍जनाको प्रयोग गरिन्‍न भने पाठकहरूले यसको अर्थ नबुझ्‍न सक्छन् र त्यसलाई शाब्दिक रूपमा मात्र बुझ्‍न सक्छन् ।</p><h3>बाइबलबाट उदाहरणहरू</h3><blockquote><p>... शाऊल त्‍यस गुफामा आएर हल्का हुनलाई भित्र पसे । (१ शमूएल २४:३)</p></blockquote><p>यहाँ पाठकहरूले शाऊल दिसा बस्‍नलाई गए भन्‍ने बुझ्थे तथापि लेखकले त्यसलाई शाऊलके गरे भनेर <strong>सिधै लेखेनन्</strong> ।</p><blockquote><p>मरियमले स्वर्गदूतलाई भनिन्, &quot;यो कसरी हुनसक्छ, किनकि म एक कन्या हुँ ।&quot; (लूका १:३४)</p></blockquote><p><strong>नम्रताको खातिर</strong>, मरियमले कुनै मानिससँग यौनसम्बन्ध भएकै छैन भन्‍ने कुरा व्यक्त गर्नको निम्ति व्यञ्‍जनाको प्रयोग गर्छिन् ।</p><h3>अनुवादका रणनीतिहरू</h3><p>यदि तपाईंको भाषामा व्यञ्‍जनाको प्रयोग स्वभाविक छ र सही अर्थ दिन्छ भने यसको प्रयोग गर्नुहोस् । नत्र अन्य विकल्पहरू तल दिइएका छन्ः</p><p>१. व्यञ्‍जनालाई आफ्नै तरिकाले प्रयोग गर्नुहोस् । २. यदि त्यसले कसैलाई असर पार्दैन भने व्यञ्‍जनाविना नै जानकारीलाई व्यक्त गर्नुहोस् ।</p><h3>अनुवाद रणनीतिहरू प्रयोगका उदाहरणहरू</h3><p>१. व्यञ्‍जना प्रयोग यसरी गर्नुहोस्</p><ul><li><p><strong>...शाऊल त्‍यस गुफामा आएर <u>हल्का हुनलाई</u> भित्र पसे ।</strong> (१ शमूएल २४:३) - केही भाषाहरूमा व्यञ्‍जनाको प्रयोग यसरी गरिन सक्छः</p><ul><li><p>“...शाऊल त्‍यस गुफामा आएर <u>खाडल खन्‍नलाई</u> भित्र पसे ।“</p></li><li><p>“...शाऊल त्‍यस गुफामा आएर <u>एकान्तमा समय बिताउनलाई</u> भित्र पसे ।“</p></li></ul></li><li><p><strong>मरियमले स्वर्गदूतलाई भनिन्, &quot;यो कसरी हुनसक्छ, किनकि म एक <u>कन्या हुँ </u>।&quot;</strong> (लूका १:३४)</p><ul><li><p>मरियमले स्वर्गदूतलाई भनिन्, &quot;यो कसरी हुनसक्छ, किनकि म <u>कुनै पुरुषलाई चिन्दिनँ</u>” - (मूल ग्रीकमा यो व्यञ्‍जनाको प्रयोग गरिएको छ ।)</p></li></ul></li></ul><p>२. यदि त्यसले कसैलाई असर पार्दैन भने व्यञ्‍जनाविना नै जानकारीलाई व्यक्त गर्नुहोस् ।</p><ul><li><p><strong>... उनीहरूले शाऊल र तिनका छोराहरूलाई गिल्‍बो डाँडामा <u>ढलेका</u> भेट्टाए ।</strong> (१ इतिहास १०:८)</p><ul><li><p>“... उनीहरूले शाऊल र तिनका छोराहरूलाई गिल्‍बो डाँडामा <u>मरेका</u> भेट्टाए ।”</p></li></ul></li></ul>",
    "associations": {
      "passage": [],
      "resource": []
    }
  }
]