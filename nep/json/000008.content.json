[
  {
    "content_id": 727662,
    "reference_id": 26664,
    "version": "1.0.0",
    "title": "बाइबलीय बिम्बविधान - साझा लक्षणाहरू",
    "media_type": "Text",
    "index_reference": "बाइबलीय बिम्बविधान - साझा लक्षणाहरू",
    "language": "nep",
    "content": "<p>बाइबलमा प्रयोग गरिएका साझा लक्षणाहरू तल दिइएका छन् । सूचीमा प्रयोग भएका नमुनाहरूले विचारको प्रतिनिधित्व गर्छन् । नमुनाको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।</p><h4>प्याला वा कचौराले त्यसभित्र भएको वस्तुको प्रतिनिधित्व गर्छ</h4><blockquote><p>मेरो <u>कचौरो</u> भरिएर पोखिन्‍छ । (भजनसंग्रह २३:५)</p></blockquote><p>कचौरोमा धेरै भएको कारण भरिएर पोखिएको हो ।</p><blockquote><p>किनभने जहिले-जहिले तिमीहरू यो रोटी खान्‍छौ र यस <u>कचौराबाट</u> पिउँछौ, उहाँ नआउञ्‍जेल तिमीहरू प्रभुका मृत्‍युको घोषणा गर्दछौ । (१ कोरिन्थी ११:२६)</p></blockquote><p>मानिसहरूले कचौरो होइन तर त्यसमा भएको कुरा पिउँछन् ।</p><h4>मुखले बोली वा शब्दहरूको प्रतिनिधित्व गर्छ</h4><blockquote><p>मूर्खको <u>मुख</u> नै त्‍यसको सर्वनाश हो (हितोपदेश १८:७)</p></blockquote><blockquote><p>तर तपाईंहरूलाई उत्‍साह दिन म साहसको <u>वचन</u> बोल्‍नेथिएँ (अय्यूब १६:५)</p></blockquote><blockquote><p>तैंले मेरो विरुद्धमा घमण्‍ड गरिस्, र मेरो विरुद्धमा तैंले <u>बोलिस्‌</u> र मैले त्‍यो सुनें । (इजकिएल ३५:१३)</p></blockquote><p>यी उदाहरणहरूमा मुखले उक्त व्यक्तिले बोलेको कुरालाई जनाउँछ ।</p><h4>कुनै व्यक्तिको सम्झनाले उसका सन्तानहरूको प्रतिनिधित्व गर्छ</h4><p>कुनै व्यक्तिको सम्झनाले त्यसका सन्तानहरूलाई जनाउँछ किनकि तिनीहरूले नै उक्त व्यक्तिको सम्झना र सम्मान गर्नुपर्छ । जब बाइबलले कसैको सम्झना मरेको कुरा गर्छ यसको अर्थ त्यसका सन्तानहरू हुने छैनन् वा सन्तानहरू मर्ने छन् भन्‍ने लाग्छ ।</p><blockquote><p>जाति-जातिहरूलाई तपाईंले हप्‍काउनुभएको छ र दुष्‍टहरूलाई नष्‍ट पार्नुभएको छ । तपाईंले तिनीहरूको <u>नाउँ</u> सधैँको निम्‍ति मेटिदिनुभएको छ। शत्रुहरूमाथि अनन्‍त विनाश छाएको छ तिनीहरूका सहरहरू तपाईंले उखेल्‍नुभएको छ । <u>तिनीहरूको नाउँनिशानै</u> मेटिएको छ । (भजनसंग्रह ९:५–६)</p></blockquote><blockquote><p>पृथ्‍वीबाट <u>त्‍यसको सम्‍झना</u> लोप हुन्‍छ (अय्यूब १८:१७)</p></blockquote><blockquote><p>परमप्रभुको मुहार खराबी गर्नेहरूका विरुद्धमा हुन्‍छ, अनि उहाँले <u>तिनीहरूको स्‍मृतिसम्‍म</u> पनि धरतीबाट मेटाइदिनुहुने छ (भजनसंग्रह ३४:१६)</p></blockquote><h4>एक व्यक्तिले व्यक्तिहरूको एउटा समूहको प्रतिनिधित्व गर्छ</h4><blockquote><p><u>दुष्‍ट</u> आफ्‍नो हृदयका इच्‍छाहरूमा गर्व गर्दछ त्‍यसले लालची मानिसलाई आशीर्वाद दिन्‍छ र परमप्रभुलाई निन्‍दा गर्दछ । (भजनसंग्रह १०:३)</p></blockquote><p>यसले कुनै एक दुष्ट व्यक्तिलाई मात्र नभइ सम्पूर्ण दुष्टहरूलाई जनाउँछ ।</p><h4>कुनै एक व्यक्तिको नामले उसका सन्तानहरूलाई जनाउँछ</h4><blockquote><p>गादमाथि एक दलले आक्रमण त गर्नेछ, तर त्‍यसले तिनीहरूलाई उल्‍टा खेद्‌दै हमला गर्नेछ । आशेरबाट उत्‍पन्‍न हुने अनाजहरू उत्तम हुनेछन्, र त्‍यसले राजकीय खाना बाँड़दिनेछ। नप्‍ताली फुकाइएकी मुडुली-मृग हो, जसले सुन्‍दर-सुन्‍दर पाठा-पाठी बियाउँछे । (उत्पत्ति ४९:१९–२१)</p></blockquote><p>गाद, आशेर र नप्तालीले ती व्यक्तिहरूलाई मात्र नभएर तिनीहरूका सन्तानहरूलाई पनि जनाउँछ ।</p><h4>कनै एक व्यक्तिले ऊ आफै र ऊसँग भएका मानिसहरूको प्रतिनिधित्व गर्छ</h4><blockquote><p>जब अब्राम मिश्रमा पसे तब मिश्रीहरूले त्‍यस स्‍त्रीलाई अत्‍यन्‍त सुन्‍दरी रहिछन्‌ भनी देखे । (उत्पत्ति १२:१४)</p></blockquote><p>यहाँ &quot;अब्राम&quot; ले अब्राम र तिनीसँग यात्रा गर्ने सबै मानिसहरूलाई बुझाउँछ । यहाँ अब्रामलाई महत्त्व दिइएको छ ।</p><h4>छेड्ने कुराले मार्ने कुराको प्रतिनिधित्व गर्छ</h4><blockquote><p>उहाँको सासमा आकाश सफा भयो, वेगले भागिरहेको सर्पलाई उहाँको हातले <u>छेड्‌नुभयो</u> । (अय्यूब २६:१३)</p></blockquote><p>यसको अर्थ उहाँले सर्प मार्नुभयो भन्‍ने हुन्छ ।</p><blockquote><p>हेर, उहाँ बादलहरूसाथ आउँदैहुनुहुन्‍छ, र हरेक आँखाले उहाँलाई देख्‍नेछ। तिनीहरूले पनि, जसले उहाँलाई <u>घोचे</u> । (प्रकाश १:७)</p></blockquote><p>“जसले उहाँलाई घोचे&quot; ले येशूलाई मार्नेहरूलाई जनाउँछ ।</p><h4>पापहरू (अधर्म) ले ती पापहरूका दण्डको प्रतिनिधित्व गर्छ</h4><blockquote><p>परमप्रभुले उसमाथि हामी सबैको <u>अधर्म</u> हालिदिनुभएको छ । (यशैया ५३:६)</p></blockquote><p>यसले हामीमाथि आउने दण्ड परमप्रभुले उहाँमाथि हालिदिनुभयो भन्‍ने बुझाउँछ ।</p>",
    "associations": {
      "passage": [],
      "resource": [
        {
          "reference_id": 26707,
          "content_id": 727707,
          "resource_code": "Unknown",
          "label": "लक्षणा",
          "language": "nep"
        }
      ]
    }
  }
]