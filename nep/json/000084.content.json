[
  {
    "content_id": 727750,
    "reference_id": 26754,
    "title": "स्‍पष्‍ट अनुवादहरू बनाउनुहोस्",
    "media_type": "Text",
    "index_reference": "स्‍पष्‍ट अनुवादहरू बनाउनुहोस्",
    "language": "nep",
    "content": "<h3>स्‍पष्‍ट अनुवादहरू</h3><p>एउटा स्‍पष्‍ट अनुवादले पाठकहरूलाई सजिलोसँग त्यो पढ्न र बुझ्‍नलाई सहायता गर्नका लागि आवश्‍यक परेको कुनै पनि भाषा संरचनाहरूलाई प्रयोग गर्नेछ । यसले खण्‍डलाई भिन्‍नै प्रारूप वा व्यवस्थामा राख्‍ने र मूल अर्थलाई सम्भव भएसम्‍म स्‍पष्‍टसँग प्रवाह गर्नका लागि आवश्‍यक भएअनुसार धेरै वा थोरै शब्दहरूको चयन गर्ने कुरालाई समावेश गर्छ ।</p><p>यी मार्गदर्शकहरू अन्य भाषाका अनुवादहरूका लागि हुन्, गेटवे भाषाको अनुवादको लागि होइन । यूएलटीलाई गेटवे भाषामा अनुवाद गर्ने क्रममा, तपाईंले यी परिवर्तनहरू गर्नु हुँदैन । यूएसटीलाई गेटवे भाषामा अनुवाद गर्दा यी परिवर्तनहरू गर्न आवश्‍यक छैन, किनभने ती पहिले नै गरिएका छन् । स्रोतमा दिइएको खण्‍डबाट स्‍पष्‍ट अनुवाद बनाउनका लागि यहाँ केही उपायहरू दिइएका छन्ः</p><h4>सर्वनामहरूको जाँच गर्नुहोस्</h4><p>तपाईंले स्रोत खण्‍डमा भएका सर्वनामहरूलाई जाँच गर्न र प्रत्येक सर्वनामले कसलाई वा के कुरालाई जनाउँछ भनेर स्‍पष्‍ट बनाउन आवश्‍यक हुन्छ । सर्वनामहरू ती शब्दहरू हुन् जुन नाउँ वा नामपद वाक्यांशको ठाउँमा आउँछन् । तिनले केही त्यस्तो कुरालाई जनाउँछन् जुन पहिले नै उल्‍लेख भइसकेको छ ।</p><p>प्रत्येक सर्वनामले कसलाई वा के कुरालाई जनाउँछ भनेर स्‍पष्‍ट छ भनेर सधैँ ध्यान दिएर जाँच गर्नुहोस् । यदि स्‍पष्‍ट छैन भने, सर्वनामको साटोमा व्यक्ति वा चीजको नाउँलाई नै राख्‍न आवश्‍यक हुन सक्‍छ ।</p><h4>सहभागीहरूको पहिचान गर्नुहोस्</h4><p>अर्को चाहिँ तपाईंले कुनै काम कसले गरिरहेको छ भनेर बुझ्‍न आवश्‍यक हुन्छ । एउटा स्‍पष्‍ट अनुवादले <strong>सहभागीहरू</strong>को पहिचान गर्नेछ । कुनै घटनामा भएका <strong>सहभागीहरू</strong> भनेका ती मानिसहरू वा चीजहरू हुन् जसले त्यस घटनामा भाग लिन्छन् । त्यो काम गरिरहेको कर्ता र त्यस कामले गरेको वस्तु चाहिँ मुख्य <strong>सहभागीहरू</strong> हुन् । कुनै <strong>घटना</strong>को अवधारणालाई क्रियापदको रूपमा पुनः व्यक्त गर्ने क्रममा, त्यस घटनामा <strong>सहभागीहरू</strong> को र के हुन् भनेर बताउन धेरैपटक जरुरी हुन्छ । सामान्यतया यो कुरा सन्दर्भबाट स्‍पष्‍ट हुनेछ ।</p><h4>घटनाका अवधारणाहरूलाई स्‍पष्‍टसँग व्यक्त गर्नुहोस्</h4><p><strong>घटना</strong>का थुप्रै अवधारणाहरू गेटवे भाषामा नामपदहरूको रूपमा आउन सक्‍छन् । एउटा स्‍पष्‍ट अनुवादले यी <strong>घटना</strong>का अवधारणाहरूलाई क्रियापदहरूको रूपमा व्यक्त गर्न जरुरी हुन सक्‍छ ।</p><p>अनुवाद गर्नलाई तयारी गर्ने बेलामा, खण्‍डमा भएका कुनै पनि <strong>घटना</strong>का अवधारणाहरू खोज्‍न सहयोगी हुन सक्‍छ, विशेषगरी ती जुन क्रियापदभन्दा बाहेक अन्य प्रारूपमा व्यक्त गरिएका हुन्छन् । तपाईंले <strong>घटना</strong>को अवधारणालाई व्यक्त गर्नका लागि कुनै क्रियापदको प्रयोग गरेर अर्थलाई पुनः व्यक्त गर्न सक्‍नुहुन्छ कि भनेर हेर्नुहोस् । यदि, तरैपनि, तपाईंको भाषाले <strong>घटना</strong>का अवधारणाहरूलाई व्यक्त गर्नका लागि नामपदहरूलाई पनि प्रयोग गर्छ र घटना वा कार्य नामपदको रूपमा बढी स्वभाविक सुनिन्छ भने, तब नामपदको स्वरूपलाई प्रयोग गर्नुहोस् । हेर्नुहोस् <span data-bnType=\"resourceReference\" data-resourceId=\"26671\" data-resourceType=\"UWTranslationManual\">भाववाचक नामपदहरू</span></p><p>प्रत्येक <strong>घटना</strong>को अवधारणा बुझिएको छ भनेर पक्‍का हुनलाई तपाईंले त्यसलाई कर्तृ वाच्यमा प्रयोग हुने पदावलीमा परिवर्तन गर्नुपर्ने हुन सक्‍छ ।</p><h4>कर्म वाच्यमा प्रयोग हुने क्रियापदहरू</h4><p>एउटा स्‍पष्‍ट अनुवादले कुनै पनि <strong>कर्म वाच्यमा प्रयोग हुने</strong> क्रियापदहरूलाई <strong>कर्तृ वाच्यमा प्रयोग हुने</strong> क्रियापदहरूमा परिवर्तन गर्नुपर्ने हुन सक्‍छ । हेर्नुहोस् <span data-bnType=\"resourceReference\" data-resourceId=\"26672\" data-resourceType=\"UWTranslationManual\">कर्तृ वाच्य वा कर्म वाच्य</span></p><p>**कर्तृ वाच्यमा **मा लेख्‍दा, वाक्यको कर्ता नै त्यो व्यक्ति हो जसले काम गर्छ । <strong>कर्म वाच्यमा</strong>मा लेख्दा, वाक्यको कर्ता भनेको त्यो व्यक्ति वा चीज हो जसमा काम गरिन्छ । उदाहरणको लागि, “जनले बिललाई हिर्काए” भनेको कर्तृ वाच्य हो । “बिल जनद्वारा हिर्काइए” भनेको कर्म वाच्य हो ।</p><p>थुप्रै भाषाहरूमा <strong>कर्म वाच्य</strong> हुँदैन, केवल <strong>कर्तृ वाच्य</strong> मात्रै हुन्छ । यस्तो खण्‍डमा, कुनै वाक्यलाई <strong>कर्म वाच्य</strong>बाट <strong>कर्तृ वाच्य</strong>मा लैजान आवश्‍यक हुन्छ । केही भाषाहरूले, तापनि, <strong>कर्म वाच्य</strong>लाई प्रयोग गर्न रुचाउँछन् । अनुवादकहरूले ती किसिमहरूलाई प्रयोग गर्नुपर्छ जुन लक्षित भाषामा सबैभन्दा बढी स्वभाविक हुन्छन् ।</p><h4>प्रत्येक ‘को’ वाक्यांशलाई हेर्नुहोस्</h4><p>स्‍पष्‍ट अनुवाद बनाउनका लागि, “को” वाक्यांशद्वारा जोडिएका नामपदहरूको बीचमा भएको सम्बन्धको अर्थलाई पहिचान गर्नका लागि तपाईंले प्रत्येक “को” वाक्यांशलाई हेर्न पनि आवश्‍यक हुनेछ । थुप्रै भाषाहरूमा, “को” वाक्यांशका संरचनाहरू बाइबलको मूल भाषाहरूमा भए जत्तिकै आइरहँदैनन् । हरेकको अर्थलाई पढ्नुहोस् र “को” वाक्यांशलाई यसरी पुनः व्यक्त गर्नुहोस् जसले भागहरूको बीचमा भएको सम्बन्धलाई स्‍पष्‍ट बनाउँछ ।</p><p>तपाईंले यी कुराहरूको जाँच गर्नुभएपश्‍चात र तपाईंको अनुवादलाई सम्भव भएसम्‍म स्‍पष्‍ट बनाउनुभएपछि, तपाईंको भाषा बोल्‍ने मानिसहरूलाई त्यो स्‍पष्‍ट छ वा छैन भनेर हेर्नका लागि तपाईंले तिनीहरूलाई पढेर सुनाउन जरुरी हुन्छ । यदि त्यहाँ त्यस्ता भागहरू छन् जुन तिनीहरूले बुझ्‍दैनन् भने, त्यो शायद त्यो भाग नै स्‍पष्‍ट नभएको कारणले हुन सक्‍छ । एकसाथमा, त्यस भागलाई बताउनका लागि तपाईंले अझ बढी स्‍पष्‍ट तरिकाको बारेमा सोच्‍न सक्‍नुहुन्छ । अनुवादलाई थुप्रै मानिसहरूसँग जाँच गरिरहनुहोस् जबसम्‍म त्यो सबै स्‍पष्‍ट हुँदैन ।</p><p>याद गर्नुहोस्ः अनुवाद भनेको सम्भव भएसम्‍म ठ्याक्‍कै मिल्‍ने गरेर, मूल सन्देशको अर्थलाई लक्षित भाषामा प्रस्‍ट र स्वभाविक रूपमा फेरि बताउने काम हो ।</p><h4>स्‍पष्‍टसँग लेख्‍ने</h4><p>तपाईंले आफैँलाई यी प्रश्‍नहरू सोध्‍नाले पनि तपाईंलाई स्‍पष्‍टसँग प्रवाह हुने अनुवाद बनाउनमा सहयोग गर्न सक्‍छः</p><ul><li><p>के तपाईंले पाठकहरूलाई कति बेला रोकिने वा सास फेर्ने भनेर जान्‍नलाई सहायता गर्नका लागि विराम चिन्हहरूको प्रयोग गर्नुभएको छ ?</p></li><li><p>के तपाईंले कुन भागहरू प्रत्यक्ष बोली हुन् भनेर सङ्केत गर्नुभएको छ ?</p></li><li><p>के तपाईंले हरफहरूलाई छुट्‌ट्याइरहनुभएको छ ?</p></li><li><p>के तपाईंले खण्‍डको शीर्षकहरू राख्‍ने बारेमा विचार गर्नुभएको छ ?</p></li></ul>",
    "associations": {
      "passage": [],
      "resource": [
        {
          "reference_id": 26671,
          "content_id": 727672,
          "resource_code": "UWTranslationManual",
          "label": "भाववाचक नाम",
          "language": "nep"
        },
        {
          "reference_id": 26672,
          "content_id": 727673,
          "resource_code": "UWTranslationManual",
          "label": "कर्तृवाच्य र कर्मवाच्य",
          "language": "nep"
        },
        {
          "reference_id": 26717,
          "content_id": 727715,
          "resource_code": "Unknown",
          "label": "स्वामित्व",
          "language": "nep"
        },
        {
          "reference_id": 26718,
          "content_id": 727716,
          "resource_code": "Unknown",
          "label": "सर्वनामहरू",
          "language": "nep"
        },
        {
          "reference_id": 26720,
          "content_id": 727718,
          "resource_code": "Unknown",
          "label": "उद्धरण चिन्हहरू",
          "language": "nep"
        },
        {
          "reference_id": 26835,
          "content_id": 727870,
          "resource_code": "Unknown",
          "label": "नयाँ र पुराना सहभागीहरूको परिचय",
          "language": "nep"
        },
        {
          "reference_id": 209462,
          "content_id": 727760,
          "resource_code": "Unknown",
          "label": "खण्डका शीर्षकहरू",
          "language": "nep"
        },
        {
          "reference_id": 209480,
          "content_id": 727781,
          "resource_code": "Unknown",
          "label": "विराम चिन्हको एकरूपता",
          "language": "nep"
        }
      ]
    }
  }
]