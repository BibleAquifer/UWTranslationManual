[
  {
    "content_id": 727812,
    "reference_id": 26788,
    "title": "बाइबलीय तौल",
    "media_type": "Text",
    "index_reference": "बाइबलीय तौल",
    "language": "nep",
    "content": "<h3>वर्णन</h3><p>तल दिइएका शब्दावलीहरू बाइबलमा तौलको निम्ति प्रयोग गरिएका प्रचलित एकाइहरू हुन् । &quot;शेकेल&quot; को अर्थ &quot;तौल&quot; हुन्छ र अन्य धेरे तौलहरूलाई शेकेलको हिसाबमा उल्लेख गरिएका छन् । यिनीहरूमध्ये केही तौलहरू रुपियाँ पैसाको निम्ति पनि प्रयोग गरिएका छन् । तलको तालिकामा दिइएका मापन प्रणालीहरू बाइबलीय मापनसँग हुबहु मिल्दैनन् । बाइबलीय मापन समय र ठाउँअनुसार फरक फरक थिए । तल दिइएका समतुल्य मापनहरू औसत मापन प्रदान गर्ने प्रयास मात्र हुन् ।</p><p><table><tr><td> मौलिक मापन </td><td> शेकेल </td><td> ग्राम </td><td> किलोग्राम </td></tr><tr><td>--------------------</td><td>----------</td><td>---------</td><td>------------</td></tr><tr><td>शेकेल </td><td> १ शेकेल </td><td>११ ग्राम </td><td> - </td></tr><tr><td> बेका </td><td> १/२ शेकेल </td><td> ५.७ ग्राम </td><td> - </td></tr><tr><td> पिम </td><td> २/३ शेकेल </td><td> ७.६ ग्राम </td><td> - </td></tr><tr><td> गेरा </td><td> १/२० शेकेल </td><td> ०.५७ ग्राम </td><td> - </td></tr><tr><td> मिना </td><td> ५० शेकेल </td><td> ५५० ग्राम </td><td> १/२ किलोग्राम </td></tr><tr><td> तोडा </td><td> ३,००० शेकेल </td><td> - </td><td> ३४ किलोग्राम </td><td></td></tr></table></p><h4>अनुवादका सिद्धान्तहरू</h4><p>१. बाइबलका समयका मानिसहरूले मिटर, लिटर, र किलोग्रामजस्ता आधुनिक नापहरू प्रयोग गरेनन् । मौलिक नापहरू प्रयोग गर्दा मानिसहरूले ती नापहरू प्रयोग गर्ने लामो समयअघि बाइबल लेखिएको थियो भन्‍ने बुझ्‍न पाठकहरूलाई सहायता गर्न सक्छ । २. आधुनिक नापको प्रयोगले पाठ अझ स्पष्टसँग बुझ्‍न पाठकहरूलाई सहायता पुर्‍याउन सक्छ । ३. जुनसुकै नाप प्रयोग गरे तापनि पनि सम्भव भएमा पादटिप्पणीमा वा पाठ्यांशमा अर्को किसिमको मापन प्रणालीलाई उल्लेख गर्नु राम्रो हुन्छ । ४. यदि तपाईंले बाइबलीय नापहरू प्रयोग गर्नुहुन्‍न भने पाठकहरूलाई ती नापहरू सही छन् भन्‍ने भान नपार्नुहोस् । उदाहरणको लागि, यदि तपाईंले १ गेरालाई &quot;.५७ ग्राम&quot; भनी अनुवाद गर्नुहुन्छ भने, पाठकहरूले हुबहु यही हो भन्‍ने सोच्‍न सक्छन् । ५. नाप हुबहु होइन भनी देखाउन कहिलेकाहीँ &quot;लगभग&quot; शब्द प्रयोग गर्नु उपयुक्त हुन सक्छ । उदाहरणको लागि, २ शमूएल २१ः१६ ले भन्छ, गोल्यतको भालाको तौल ३०० शेकेल थियो भनी बताउँछ । यसलाई &quot;३३०० ग्रम&quot; वा &quot;३.३ किलोग्राम&quot; भनी अनुवाद गर्नुभन्दा, यसलाई &quot;लगभग साढे ३ किलो ग्राम&quot; भनी अनुवाद गर्न सकिन्छ ।</p><p>६. परमेश्‍वरले मानिसहरूलाई कुनै चिज कति तौलने भनी बताउनुहुँदा र मानिसहरूले आज्ञा पालन गरेर ती तौलहरू प्रयोग गर्दा, &quot;लगभग&quot; भनेर अनुवाद नगर्नुहोस् । नत्र, उनीहरूले खास कति तौल लिनुपर्ने भन्‍ने कुराको परमेश्‍वरले पर्वाह गर्नुहुन्‍न भन्‍ने छाप यसले छोड्ने छ ।</p><h3>अनुवादका रणनीतिहरू</h3><p>१. यूएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही किसिमका छन् । तिनीहरूको उच्चारण वा हिज्‍जे यूएलटीमा भएको जस्तै गरी प्रयोग गर्नुहोस् । (<span data-bnType=\"resourceReference\" data-resourceId=\"26821\" data-resourceType=\"UWTranslationManual\">शब्दहरूको नक्कल वा सापटी शब्दहरू</span>हेर्नुहोस् )</p><p>२. यूएसटीमा प्रयोग गरिएका नापहरू प्रयोग गर्नुहोस् । यूएसटीका अनुवादकहरूले मापन पद्धतिका मात्राहरूलाई कसरी उल्लेख गर्ने भनी पहिले नै तय गरकेा छन् ।</p><p>३. तपाईंको भाषामा पहिले नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंका नापहरू मापीय प्रणालीसँग कसरी सम्बन्धित छन् सो तपाईंले जान्‍नु र हरेक नाप तय गर्नुपर्छ ।</p><p>४. यूएलटीका नापहरू प्रयोग गर्नुहोस् र तपाईंका मानिसहरूलाई थाहा भएका नापलाई पाठ्यांश वा टिप्पणीमा उल्लेख गर्नुहोस् ।</p><p>५. तपाईंका मानिसहरूलाई थाहा भएका नापहरू प्रयोग गर्नुहोस् र यूएलटीका नापहरूलाई पाठ्यांश वा टिप्पणीमा उल्लेख गर्नुहोस् ।</p><h3>अनुवाद रणनीतिहरू प्रयोग गरिएका</h3><p>प्रस्थान ३८:२९ मा सबै रणनीतिहरू प्रयोग गरिएको छन् ।</p><blockquote><p>डोलाइने बलिको काँसो <strong>७० तोडा र २,४०० शेकेलको</strong> थियो । (प्रस्थान ३८:२९ यूएलटी)</p></blockquote><p>१. यूएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही किसिमका छन् । तिनीहरूको उच्चारण वा हिज्‍जे यूएलटीमा भएको जस्तै गरी प्रयोग गर्नुहोस् । (<span data-bnType=\"resourceReference\" data-resourceId=\"26821\" data-resourceType=\"UWTranslationManual\">शब्दहरूको नक्कल वा सापटी शब्दहरू</span>हेर्नुहोस् )</p><blockquote><blockquote><p>डोलाइने बलिको काँसो <strong>७० तोडा र २,४०० शेकेलको</strong> थियो ।</p></blockquote></blockquote><p>२. यूएसटीमा प्रयोग गरिएका नापहरू प्रयोग गर्नुहोस् । यूएसटीका अनुवादकहरूले नाप पद्धतिका मात्राहरूलाई कसरी उल्लेख गर्ने भनी पहिले नै तय गरकेा हुन्छन् ।</p><blockquote><blockquote><p>“डोलाइने बलिको काँसो <strong>२,४०० किलोग्राम</strong> थियो ।”</p></blockquote></blockquote><p>३. तपाईंको भाषामा पहिले नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंका नापहरू मापीय प्रणालीसँग कसरी सम्बन्धित छन् सो तपाईंले जान्‍नु र हरेक नाप तय गर्नुपर्छ ।</p><blockquote><blockquote><p>“डोलाइने बलिको काँसो <strong>५,३०० पाउण्ड</strong> थियो ।”</p></blockquote></blockquote><p>४. यूएलटीका नापहरू प्रयोग गर्नुहोस् र तपाईंका मानिसहरूलाई थाहा भएका नापलाई पाठ्यांश वा टिप्पणीमा उल्लेख गर्नुहोस् । तलको खण्डले पाठ्यांशमा दुवै नापहरू छन् भन्‍ने देखाउँछ ।</p><blockquote><blockquote><p>“डोलाइने बलिको काँसो <strong>७० तोडा (२,३८० किलोग्राम)</strong> र <strong>२,४०० शेकेल(२६.४ किलोग्राम)</strong> थियो ।”</p></blockquote></blockquote><p>५. तपाईंका मानिसहरूलाई थाहा भएका नापहरू प्रयोग गर्नुहोस् र यूएलटीका नापहरूलाई पाठ्यांश वा टिप्पणीमा उल्लेख गर्नुहोस् । यूएलटी नापहरू टिप्‍पणीहरूमा छन् भन्‍ने देखाउँछ ।</p><blockquote><blockquote><p>“डोलाइने बलिको काँसो <strong>७० तोडा र २,४०० शेकेल</strong> थियो ।१&quot;</p></blockquote></blockquote><ul><li><p>पादटिप्पणीमा यस्तो देखिन्छः</p></li></ul><p><sup>[१]</sup> यसको जम्मा तौल २,४०० किलोग्राम थियो ।</p>",
    "associations": {
      "passage": [],
      "resource": [
        {
          "reference_id": 26821,
          "content_id": 727843,
          "resource_code": "UWTranslationManual",
          "label": "शब्दहरूलाई सार्ने वा सापटी लिने",
          "language": "nep"
        }
      ]
    }
  }
]