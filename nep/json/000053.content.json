[
  {
    "content_id": 727713,
    "reference_id": 26715,
    "title": "भविष्यवाणीयुक्त भूत",
    "media_type": "Text",
    "index_reference": "भविष्यवाणीयुक्त भूत",
    "language": "nep",
    "content": "<h3>वर्णन</h3><p>भूतकालको प्रयोगद्वारा भविष्यमा हुने कुरालाई बताउने अलङ्‍कारलाई भविष्यवाणीयुक्त भूत भनिन्छ। कुनै कुरा पक्कै हुन्छ भन्‍ने बताउनलाई कहिलेकाहीँ भविष्यवाणीमा यसको प्रयोग गरिन्छ। यसलाई भविष्यवाणीयुक्त पूर्ण पक्ष पनि भनिन्छ।</p><blockquote><p>यसैकारण मेरा प्रजा असमझदारीको कारण कैदमा पर्नेछन्,<br>र तिनीहरूका उच्‍च दर्जाकाहरू भोकले र तिनीहरूका भीड़हरू प्‍यासले पीडित हुनेछन्‌। (यशैया ५:१३ यूएलटि)</p></blockquote><p>माथिको उदाहरणमा, इस्राएलका मानिसहरू कैदमा परिसकेका थिएनन्, तर परमेश्‍वरले उक्त कैद पहिले नै भएको जस्तो गरेर भन्‍नुभयो किनकि तिनीहरू निश्‍चय नै कैदमा जाने छन् भनेर उहाँले निर्णय गर्नुभएको थियो।</p><h4>यो अनुवादको विषय हुनुको कारण:</h4><p>भूत कालको प्रयोग गरेर भविष्यमा हुने घटनाहरूको बारेमा भविष्यवाणी गरिन्छ भन्‍ने कुरा थाहा नभएका पाठकहरू यसको प्रयोगले अलमलमा पर्न सक्छन्।</p><h3>बाइबलबाट उदाहरणहरू</h3><blockquote><p>त्‍यस समय इस्राएलीहरूको कारणले यरीहो बिलकुल थुनिएको थियो। कोही भित्र-बाहिर गर्न पाउँदैनथ्‍यो। तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा पारिदिएको छु।” (यहोशू ६:१–२ यूएलटि)</p></blockquote><blockquote><p>किनभने हाम्रा निम्‍ति एक जना बालकको जन्‍म भएको छ। हाम्रा निम्‍ति एक जना छोरो दिइएको छ। शासन उहाँको काँधमा हुने छ। (यशैया ९:६क यूएलटि)</p></blockquote><p>माथि उल्लेख गरिएका उदाहरणहरूमा भविष्यमा हुने कुराहरूलाई परमेश्‍वरले पहिले नै भएको जस्तै गरी बताउनुभएको छ।</p><blockquote><p>आदमदेखि सातौँ पुस्‍ताका हनोकले पनि यी मानिसहरूका विषयमा यस्‍तो अगमवाणी बोलेका थिए, “हेर, परमप्रभु आफ्‍ना असंख्‍य पवित्र जनहरूसँग आउनुभयो, (यहूदा १:१४ यूएलटि)</p></blockquote><p>हनोकले भविष्यमा हुने कुराको बारेमा बताइरहेका थिए तर उनले &quot;परमप्रभु आउनुभयो&quot; भनेर भूत कालको प्रयोग गरेका छन्।</p><h3>अनुवादका रणनीतिहरू</h3><p>यदि तपाईंको भाषामा भूतकालको प्रयोग स्वभाविक हुन्छ र त्यसले सही अर्थ दिन्छ भने यसको प्रयोग गर्नुहोस्। यदि होइन भने अन्य विकल्पहरू तल दिइएका छन्ः</p><p>१. भविष्यको घटनाहरूलाई जनाउनको निम्ति भविष्य कालको प्रयोग गर्नुहोस्।</p><p>(२) यदि यसले चाँडै हुनेवाला भविष्यलाई जनाउँछ भने उक्त कुरा जनाउने शैलीको प्रयोग गर्नुहोस्।</p><p>(३) केही भाषाहरूमा चाँडै हुन आउने घटनालाइ जनाउन वर्तमानकालको प्रयोग गरिन्छ।</p><h3>अनुवाद रणनीतिहरू प्रयोगका उदाहरणहरू</h3><p>(१) भविष्यको घटनाहरूलाई जनाउनको निम्ति भविष्यत्‌कालको प्रयोग गर्नुहोस्।</p><ul><li><p>किनभने हाम्रा निम्‍ति एक जना बालकको <strong>जन्‍म भएको छ</strong>। हाम्रा निम्‍ति एक जना छोरो <strong>दिइएको छ</strong>। (यशैया ९:६क )</p></li><li><p>“किनभने हाम्रा निम्‍ति एक जना बालकको <strong>जन्‍म हुने छ।</strong> हाम्रा निम्‍ति एक जना छोरो <strong>दिइने छ</strong>।</p></li></ul><p>(२) यदि यसले चाँडै हुनेवाला भविष्यलाई जनाउँछ भने उक्त कुरा जनाउने शैलीको प्रयोग गर्नुहोस् ।</p><ul><li><p>तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा <strong>पारिदिएको छु।</strong> (यहोशू ६:२ यूएलटि)</p></li><li><p>तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा <strong>पार्न लागेको छु</strong>।”</p></li></ul><p>(३) केही भाषाहरूमा चाँडै हुन आउने घटनालाइ जनाउन वर्तमानकालको प्रयोग गरिन्छ।</p><ul><li><p>तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा <strong>पारिदिएको छु।</strong>” (यहोशू ६:२ यूएलटि)</p></li><li><p>तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा <strong>पार्न गइरहेको छु</strong>।”</p></li></ul>",
    "associations": {
      "passage": [],
      "resource": []
    }
  }
]