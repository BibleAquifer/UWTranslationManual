[
  {
    "content_id": 727664,
    "reference_id": 26666,
    "version": "1.0.0",
    "title": "बाइबलीय बिम्बविधान - प्राकृतिक घटनाहरू",
    "media_type": "Text",
    "index_reference": "बाइबलीय बिम्बविधान - प्राकृतिक घटनाहरू",
    "language": "nep",
    "content": "<p>बाइबलमा प्रयोग गरिएका प्राकृतिक घटनाहरूसँग सम्बन्धित बिम्बहरू तल दिइएका छन् । सूचीमा प्रयोग भएका प्राकृतिक घटनाहरूसँग सम्बन्धित नमुनाहरूले विचारको प्रतिनिधित्व गर्छन् । नमुनाको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थिति भने अवश्य हुन्छ ।</p><h4>प्रकाशले कसैको अनुहारको प्रतिनिधित्व गर्छ (यो प्रायः अनुहारले कसैको उपश्थितिको प्रतिनिधित्व गर्ने कुरासँग एकसाथ आउँछ)</h4><blockquote><p>हे परमप्रभु, तपाईंका <u>मुहारको ज्‍योति</u> हामीमाथि प्रकाशित गर्नुहोस्‌! (भजनसंग्रह ४:६)</p></blockquote><blockquote><p>उनीहरूले तरवारको बलले देश जितेका होइनन्‌, न त उनीहरूको बाहुबलले उनीहरूले विजय हासिल गरेका हुन्‌। तपाईंकै दाहिने बाहुलीले, तपाईंकै पाखुराले र <u>तपाईंका मुहारको प्रकाशले</u> उनीहरू विजयी भएका थिए, किनभने तपाईंले उनीहरूलाई प्रेम गर्नुहुन्‍थ्‍यो । (भजनसंग्रह ४४:३)</p></blockquote><blockquote><p><u>मेरो उज्‍यालो अनुहार</u> तिनीहरूका निम्‍ति बहुमूल्‍य हुन्‍थ्‍यो । (अय्यूब २९:२४)</p></blockquote><blockquote><p>तपाईंका <u>मुहारको प्रकाशको</u> उपस्‍थितिमा हिँड्‌छन्‌ । (भजनसंग्रह ८९:१५)</p></blockquote><h4>प्रकाशले भलाइ र अन्धकारले दुष्टको प्रतिनिधित्व गर्छ</h4><blockquote><p>तर तिम्रा आँखा खराब छन्‌ भने, तिम्रो सारा शरीर अँध्‍यारो हुने छ। यसकारण तिमीभित्र भएको उज्‍यालोचाहिँ अँध्‍यारो भयो भने, त्‍यो अँध्‍यारो कस्‍तो घोर हुन्‍छ! (मत्ती ६:२३)</p></blockquote><h4>छायाँ वा अन्धकारले मृत्युको प्रतिनिधित्व गर्छ</h4><blockquote><p>तर तपाईंले हामीलाई चूर पारेर स्‍याल बस्‍ने पाखातुल्‍य बनाउनुभयो, र हामीलाई <u>घोर अन्‍धकारले</u> ढाक्‍नुभयो । (भजनसंग्रह ४४:१९)</p></blockquote><h4>आगोले प्रेम वा रिसजस्ता चरम अनुभवहरूको प्रतिनिधित्व गर्छ</h4><blockquote><p>दुष्‍टता बढ़ेको हुनाले धेरैको <u>प्रेम सेलाएर जाने छ</u> । (मत्ती २४:१२)</p></blockquote><blockquote><p>थुप्रै पानीका भलले पनि प्रेमलाई <u>मेट्‌न</u> सक्‍दैन (श्रेष्ठगीत ८:७)</p></blockquote><blockquote><p>किनकि मेरो <u>रिसले एउटा आगो सल्‍काएको छ</u>, जसले तल मृत्‍युको राज्‍यसम्‍मै <u>जलाउँछ</u> । (व्यवस्था ३२:२२)</p></blockquote><blockquote><p>इस्राएलसँग परमप्रभु <u>क्रोधित</u> हुनुभयो (न्यायकर्ताहरू ३:८)</p></blockquote><blockquote><p>जब परमप्रभुले तिनीहरूका कुरा सुन्‍नुभयो, तब <u>उहाँ साह्रै क्रोधित हुनुभयो</u>, ; र याकूबको विरुद्धमा <u>उहाँको आगो सल्‍क्‍यो</u>, र इस्राएलको विरुद्ध <u>उहाँको क्रोध दन्‍क्‍यो</u> (भजनसंग्रह ७८:२१)</p></blockquote><h4>आगो वा बत्तीले जीवनको प्रतिनिधित्व गर्छ</h4><blockquote><p>अब हेर्नुहोस्, मेरा सबै आफन्‍तहरू मेरो विरुद्धमा उठेर यसो भन्‍छन्, ‘आफ्‍नो भाइ मार्नेलाई हामीकहाँ सुम्‍पिदेऊ र त्‍यसले आफ्‍नै भाइको हत्‍या गरेको हुनाले हामी त्‍यसलाई मार्ने छौं, अनि यसरी उत्तराधिकारीलाई पनि खतम गरिदिने छौं’। यदि तिनीहरूले त्‍यसो गरे भने मेरो एउटै बचेको <u>आगोको भुङ्‌ग्रो</u> पनि निभाइदिने छन्, र मेरा पतिको नाउँनिशानै मेटाइदिएर संसारमा कोही सन्‍तान बाँकी रहने छैन । २ शमूएल १४:७)</p></blockquote><blockquote><p>तब दाऊदका मानिसहरूले <u>इस्राएलको प्रकाश</u> नै निभ्‍ने छ भन्‍ने डरले दाऊद तिनीहरूसँग लडाइँमा अब कहिल्‍यै जाने छैनन्‌ भनी तिनको सामु शपथ खाए । (२ शमूएल २१:१७)</p></blockquote><blockquote><p>मेरो नाउँ राख्‍नलाई चुनेको सहर यरूशलेममा मेरो सामुन्‍ने मेरो दास दाऊदको <u>एउटा बत्ती</u> बलिरहोस्‌ भनेर एउटा कुलचाहिँ म त्‍यसको छोरालाई दिने छु । (१ राजाहरू ११:३६)</p></blockquote><blockquote><p>तरै पनि दाऊदको उत्तराधिकारी हुनलाई एक जना छोरो खडा गरेर र यरूशलेमलाई बलियो बनाएर दाऊदको खातिर परमप्रभु तिनका परमेश्‍वरले यरूशलेममा तिनलाई <u>एउटा बत्ती</u> दिनुभयो । (१ राजाहरू १५:४)</p></blockquote><blockquote><p>दुष्‍टको <u>बत्ती</u> निभाइन्‍छ, त्‍यसको आगोबाट फेरि कुनै <u>ज्वाला</u> निस्‍कँदैन । यसको पालमा <u>ज्‍योति</u> अँध्‍यारो हुन्‍छ, त्‍यसको <u>बत्ती</u> निभ्‍छ । (अय्यूब १८:५–६)</p></blockquote><blockquote><p>हे परमप्रभु, तपाईंले मेरो <u>दियो बालिराख्‍नुहुन्‍</u>छ, मेरा परमेश्‍वरले मेरो <u>अन्‍धकारलाई उज्‍यालोमा परिवर्तन गर्नुहुन्‍छ</u> । (भजनसंग्रह १८:२८)</p></blockquote><blockquote><p>धिपधिप भइरहेको सलेदो तिनले निभाउनेछैनन्‌ । (यशैया ४२:३)</p></blockquote><h4>फराकिलो स्थानले सुरक्षा र सहजताको प्रतिनिधित्व गर्छ</h4><blockquote><p>मेरो विपत्तिको दिनमा तिनीहरू ममाथि आइलागे, तर परमप्रभु मेरा सहारा हुनुभयो । उहाँले मलाई <u>फराकिलो ठाउँमा</u> ल्‍याउनुभयो, उहाँले मलाई उद्धार गरिदिनुभयो, किनकि उहाँ मसँग प्रसन्‍न हुनुभएको थियो । (भजनसंग्रह १८:१८–१९)</p></blockquote><blockquote><p>मेरा पाइलाहरूका निम्‍ति तपाईं <u>फराकिलो बाटो</u> बनाउनुहुन्‍छ, र मेरा गोडा चिप्‍लनेछैनन्‌ । (२ शमूएल २२:३७)</p></blockquote><blockquote><p>तपाईंले मानिसहरूलाई हाम्रा शिरमा चढ्‌न दिनुभयो, हामी आगो र पानीबाट भएर गयौं, तर तपाईंले हामीलाई <u>प्रशस्‍तताको ठाउँमा</u> ल्‍याउनुभयो । (भजनसंग्रह ६६:१२)</p></blockquote><h4>साँघुरो स्थानले खतरा वा कठिनाइको प्रतिनिधित्व गर्छ</h4><blockquote><p>हे धार्मिक परमेश्‍वर, मेरा रक्षक! मैले पुकार गर्दा मलाई जवाफ दिनुहोस्‌! <u>सङ्कष्‍टमा पर्दा</u> मलाई आश्रय दिनुहोस्‌ । ममाथि अनुग्रह गर्नुहोस्‌, र मेरो प्रार्थना सुन्‍नुहोस्‌ । (भजनसंग्रह ४:१)</p></blockquote><blockquote><p>किनभने वेश्‍या एक गहिरो खाडल हो, र व्‍यभिचारिणी स्‍त्री <u>एक साँघुरो इनार</u> हो । (हितोपदेश २३:२७)</p></blockquote><h4>तरल पदार्थले नैतिक गुण (भाव, प्रवृत्ति, आत्मा, जीवन) को प्रतिनिधित्व गर्छ</h4><blockquote><p><u>नदीले</u> आफ्‍नो किनार भत्‍काएझैँ परमप्रभुले मेरा शत्रुहरूका पङ्‌क्तिलाई भत्‍काइदिनुभयो । (२ शमूएल ५:२०)</p></blockquote><blockquote><p>तर उहाँले उर्लंदो <u>भलले</u> निनवेलाई खतम गर्नुहुनेछ । (नहूम १:८)</p></blockquote><blockquote><p>शोकले गर्दा मेरो प्राण <u>पग्‍लन्‍छ,</u> तपाईंको वचनअनुसार मलाई बलियो तुल्‍याउनुहोस्‌ । (भजनसंग्रह ११९:२८)</p></blockquote><blockquote><p>म त <u>पानीझैँ पोखिएको</u> छु, (भजनसंग्रह २२:१४)</p></blockquote><blockquote><p>त्‍यसपछि म मेरा आत्‍मा सबै मानिसमाथि <u>खन्‍याउने छु</u> । (योएल २:२८)</p></blockquote><blockquote><p>अन्‍तस्‍करणमा मेरो मन <u>उदास</u> भएको छ । (भजनसंग्रह ४२:६)</p></blockquote><blockquote><p>हामीमाथि परमप्रभुको ठूलो क्रोध <u>खनिएको</u> छ । (२ इतिहास ३४:२१)</p></blockquote><h4>पानीले कसैले बोलेको कुराको प्रतिनिधित्व गर्छ</h4><blockquote><p>मुखाले पत्‍नी नित्‍य परिरहने <u>तपतपे झरी</u>जस्‍तै हो । (हितोपदेश १९:१३)</p></blockquote><blockquote><p>उहाँका ओठ <u>मूर्रको रस चुहाउने</u> लिली फूलहरूजस्‍ता छन्‌ । (श्रेष्ठगीत ५:१३)</p></blockquote><blockquote><p>मेरा आर्तनादहरू <u>पानी झैँ</u> मबाट निस्‍कन्‍छन्‌ । (अय्यूब ३:२४)</p></blockquote><blockquote><p>मानिसको मुखका वचनहरू <u>गहिरा पानी</u>जस्‍तै हुन्, तर <u>बुद्धिको फुहारा</u>चाहिँ बुल्‍बुले खोला हो । (हितोपदेश १८:४)</p></blockquote><h4>बाढीले प्रकोपको प्रतिनिधित्व गर्छ</h4><blockquote><p>उभिने ठाउँ नभएको <u>गहिरो दलदलमा</u> म डुब्‍दैछु, <u>गहिरो पानीमा</u> फसेको छु, बाढहरू ममाथि उर्लंदैछन्‌ । (भजनसंग्रह ६९:२)</p></blockquote><blockquote><p>पानीको <u>बाढले</u> मलाई नछोपोस्‌ (भजनसंग्रह ६९:१५)</p></blockquote><blockquote><p>उच्‍च स्‍थानबाट आफ्‍नो हात पसार्नुहोस्‌, र <u>उर्लंदो बाढबाट</u> र विदेशीहरूका हातबाट मलाई उद्धार गर्नुहोस्‌ र छुटाउनुहोस्‌ (भजनसंग्रह १४४:७)</p></blockquote><h4>पानीको मुहानले केही कुराको उत्पत्तिको प्रतिनिधित्व गर्छ</h4><blockquote><p>परमप्रभुको भय <u>जीवनको मूल</u> हो । (हितोपदेश १४:२७)</p></blockquote><h4>चट्टानले सुरक्षाको प्रतिनिधित्व गर्छ</h4><blockquote><p>हाम्रा परमेश्‍वरबाहेक अरू चट्टान को छ र? (भजनसंग्रह १८:३१)</p></blockquote><blockquote><p>हे परमप्रभु, मेरो चट्टान र मेरा उद्धारक (भजनसंग्रह १९:१४)</p></blockquote>",
    "associations": {
      "passage": [],
      "resource": [
        {
          "reference_id": 26706,
          "content_id": 727706,
          "resource_code": "Unknown",
          "label": "रूपक",
          "language": "nep"
        },
        {
          "reference_id": 26707,
          "content_id": 727707,
          "resource_code": "Unknown",
          "label": "लक्षणा",
          "language": "nep"
        }
      ]
    }
  }
]