[
  {
    "content_id": 727759,
    "reference_id": 26763,
    "title": "पुत्र र पिताको अनुवाद",
    "media_type": "Text",
    "index_reference": "पुत्र र पिताको अनुवाद",
    "language": "nep",
    "content": "<p>डोर फोर्टी थ्रीले ती बाइबल अनुवादहरूलाई समर्थन गर्छ जसले परमेश्‍वरलाई जनाउँदा यी अवधारणाहरूलाई प्रतिनिधित्व गर्छ।</p><h3>बाइबलीय साक्षी</h3><p><strong>“पिता” र “पुत्र” भनेका परमेश्‍वरले बाइबलमा आफैँलाई बोलाउनुहुने नाउँहरू हुन्।</strong></p><p>बाइबलले देखाउँछ कि परमेश्‍वरले येशूलाई उहाँको पुत्र भन्‍नुभयोः</p><blockquote><p>उहाँको बप्‍तिस्मा भइसकेपछि, येशू तुरुन्तै पानीबाट माथि आउनुभयो, र …स्वर्गबाट यसो भन्दै एउटा आवाज आयो, “<strong>यिनी मेरा प्रिय पुत्र हुन्</strong>। म यिनीसँग धेरै प्रसन्‍न छु।” (मत्ती ३:१६–१७ यूएलटी)</p></blockquote><p>बाइबलले देखाउँछ कि येशूले परमेश्‍वरलाई उहाँको पिता भन्‍नुभयोः</p><blockquote><p>येशूले भन्‍नुभयो, “म तपाईंको प्रशंसा गर्छु, हे <strong>पिता</strong>, स्वर्ग र पृथ्‍वीका प्रभु, … <strong>पिता</strong>ले बाहेक कसैले पनि <strong>पुत्र</strong>लाई जान्दैन, र <strong>पुत्र</strong>ले बाहेक कसैले पनि <strong>पिता</strong>लाई जान्दैन” (मत्ती ११:२५–२७ यूएलटी) (यसलाई पनि हेर्नुहोस्ः यूहन्‍ना ६:२६–५७)</p></blockquote><p>ख्रीष्‍टिएनहरूले पाएका छन् कि “पिता” र “पुत्र” भनेका अवधारणाहरू हुन् जसले मुख्य रूपमा त्रिएकको पहिलो र दोस्रो व्यक्तिको एक अर्काको बीचमा भएको अनन्त सम्बन्धलाई वर्णन गर्छन्। बाइबलले वास्तवमा तिनलाई विभिन्‍न तरिकाहरूमा जनाउँछ, तर कुनै पनि अरू शब्दहरूले यी व्यक्तिहरूको बीचमा भएको अनन्त प्रेम र घनिष्‍ठतालाई झल्काउँदैन, नता उहाँहरूको बीचमा भएको अन्तरनिर्भर अनन्त सम्बन्धलाई झल्काउँछ।</p><p>येशूले परमेश्‍वरलाई निम्‍न दिइएका शब्दहरूद्वारा जनाउनुभयोः</p><blockquote><p>तिनीहरूलाई <strong>पिताको, पुत्रको, र पवित्र आत्माको नाउँमा</strong> बप्‍तिस्मा देओ। (मत्ती २८:१९ यूएलटी)</p></blockquote><p>पिता र पुत्रको बीचमा भएको घनिष्‍ठ, प्रेमी सम्बन्ध अनन्त हो, ठीक जसरी उहाँहरू अनन्त हुनुहुन्छ।</p><blockquote><p>पिताले पुत्रलाई <strong>प्रेम गर्नुहुन्छ</strong>। (हेर्नुहोस् यूहन्‍ना ३:३५–२६; ५:१९–२० यूएलटी)</p></blockquote><blockquote><p>म पितालाई <strong>प्रेम गर्छु</strong>, म पिताले मलाई अह्राउनुभएको कुरा गर्छु, जस्तो उहाँले मलाई आज्ञा दिनुभएको छ। (यूहन्‍ना १४:३१ यूएलटी)</p></blockquote><blockquote><p><strong>पिताले बाहेक पुत्र को हुनुहुन्छ भनेर कसैले पनि जान्दैन, र पुत्रले बाहेक पिता को हुनुहुन्छ भनेर कसैले पनि जान्दैन</strong>। (लूका १०:२२ख यूएलटी)</p></blockquote><p>“पिता” र “पुत्र” शब्दहरूले पिता र पुत्र एउटै सारतत्त्वको हुनुहुन्छ भन्‍ने सन्देश पनि प्रवाह गर्छ; उहाँहरू दुवैजना अनन्त परमेश्‍वर हुनुहुन्छ।</p><blockquote><p>येशूले भन्‍नुभयो, “पिता, पुत्रलाई महिमित गर्नुहोस् ताकि पुत्रले तपाईंलाई महिमित गरोस् … मैले तपाईंलाई पृथ्‍वीमा महिमित पारेको छु, … अब पिता, <strong>संसारको सृष्‍टि हुन अगि तपाईंको सामु मसँग भएको</strong> महिमाले मलाई महिमित पार्नुहोस्।” (यूहन्‍ना १७:१–५ यूएलटी)</p></blockquote><blockquote><p>तर यी अन्तिम दिनहरूमा, उहाँले [परमेश्‍वर पिताले] पुत्रद्वारा हामीसँग बोल्‍नुभएको छ, जसलाई उहाँले सबै कुराहरूको उत्तराधिकार हुन नियुक्त गर्नुभयो। उहाँद्वारा नै परमेश्‍वरले ब्रह्‌माण्‍डलाई पनि बनाउनुभयो। उहाँ परमेश्‍वरको महिमाको चमक हुन्छ, <strong>उहाँको सारतत्त्वको खास चरित्र</strong>। उहाँले सबैथोकलाई उहाँको शक्तिको वचनले एकसाथ सम्हाल्‍नु पनि हुन्छ। (हिब्रू १:२–३क यूएलटी)</p></blockquote><blockquote><p>येशूले उहाँलाई भन्‍नुभयो, “म तिमीसँग यति लामो समय रहेको छु र अझै पनि तिमीले मलाई चिन्दैनौ, फिलिप? <strong>जसले मलाई देखेको छ उसले पितालाई देखेको छ</strong>। तिमीले कसरी भन्‍न सक्‍छौ, ‘हामीलाई पिता देखाउनुहोस्’? (यूहन्‍ना १४:९ यूएलटी)</p></blockquote><h3>मानव सम्बन्धहरू</h3><p><strong>मानव पिताहरू र पुत्रहरू सिद्ध हुँदैनन, तर पनि बाइबलले पिता र पुत्र, जो सिद्ध हुनुहुन्छ, उहाँहरूको लागि ती शब्दहरूलाई प्रयोग गर्छ।</strong></p><p>आज जस्तै, बाइबलका समयहरूमा पनि बाबु-छोराका सम्बन्धहरू येशू र उहाँको पिताको बीचमा भएको सम्बन्ध जस्तै प्रेमी वा सिद्ध कहिल्यै पनि थिएन। तर यसको अर्थ यो होइन कि अनुवादकले पिता र पुत्रका यी अवधारणाहरूलाई नकार्नुपर्छ। धर्मशास्‍त्रले यी शब्दहरूलाई परमेश्‍वर, सिद्ध पिता र पुत्र, साथै पापपूर्ण मानव बाबुहरू र छोराहरूलाई जनाउनका लागि प्रयोग गर्छ। परमेश्‍वरलाई पिता र पुत्रको रूपमा जनाउँदा, तपाईंको भाषामा भएका ती शब्दहरूलाई चयन गर्नुहोस् जुन मानव “पिता” र “पुत्र”लाई जनाउन व्यापक रूपमा प्रयोग गरिन्छ। यसरी तपाईंले सन्देश दिनुहुनेछ कि परमेश्‍वर पिता र परमेश्‍वर पुत्र मूलभूत रूपमा एउटै हुनुहुन्छ (उहाँहरू दुवैजना परमेश्‍वर हुनुहुन्छ), ठीक जसरी मानव बाबु र छोरा मूलभूत रूपमा एउटै हुन्छन्, दुवै मानव हुन् र एउटै गुणहरू बोकेका हुन्छन्।</p><h3>अनुवादका रणनीतिहरू</h3><p>(१) “पुत्र” र “पिता” शब्दहरूलाई अनुवाद गर्नका लागि तपाईंको भाषामा भएका सबै सम्भाव्यताहरूको बारेमा विचार गर्नुहोस्। ईश्‍वरीय “पुत्र” र “पिता”लाई तपाईंको भाषामा कुन शब्दहरूले सबैभन्दा उत्तम तवरमा प्रतिनिधित्व गर्छ भनेर निधो गर्नुहोस्।</p><p>(२) यदि तपाईंको भाषामा “पुत्र”को लागि एउटाभन्दा बढी शब्दहरू छन् भने, त्यो शब्दलाई प्रयोग गर्नुहोस् जसको “एकमात्र पुत्र” (वा यदि आवश्‍यक हुन्छ भने “पहिलो पुत्र”) भन्‍ने कुरासँग सबैभन्दा नजिकको अर्थ हुन्छ।</p><p>(३) यदि तपाईंको भाषामा “पिता”को लागि एउटाभन्दा बढी शब्दहरू छन् भने, त्यो शब्दलाई प्रयोग गर्नुहोस् जसको “धर्मपुत्रको रूपमा ग्रहण गर्ने पिता”भन्दा पनि “जन्म दिने पिता” भन्‍ने कुरासँग सबैभन्दा नजिकको अर्थ हुन्छ।</p><p>(“पिता” र “पुत्र”लाई अनुवाद गर्नमा सहायता गर्नका लागि <a target=\"_blank\" rel=\"noopener noreferrer nofollow\" href=\"https://unfoldingword.bible/tw/\">अनुवादका शब्दहरू</a> मा भएका <em>परमेश्‍वर पिता</em> र <em>परमेश्‍वर पुत्र</em>का सम्बन्धमा भएका पृष्‍ठहरूलाई हेर्नुहोस्।)</p>",
    "associations": {
      "passage": [],
      "resource": []
    }
  }
]