[
  {
    "content_id": 727730,
    "reference_id": 26733,
    "version": "1.0.1",
    "title": "\"तिमी\" शब्द - दोहोरो वा बहुवचन",
    "media_type": "Text",
    "index_reference": "\"तिमी\" शब्द - दोहोरो वा बहुवचन",
    "language": "nep",
    "review_level": "None",
    "content": "<h3>वर्णन</h3><p>केही भाषाहरूमा एक जनालाई मात्र जनाउदा &quot;तिमी&quot;को एकवन रूप हुन्छ र एकभन्दा धेरै व्यक्तिहरूलाई जनाउदा &quot;तिमी&quot;को बहुवचन रूप हुन्छ । केही भाषाहरूमा दुई व्यक्तिलाई मात्र जनाउदा &quot;तिमी&quot; को द्वैत रूप पनि हुन्छ । यी भाषाहरूमध्ये एउटा भाषा बोल्‍ने अनुवादकले वक्ताले के भन्‍न खोजेको हो भन्‍ने कुरा बुझ्‍नुपर्छ ताकि उनीहरूले आफ्नो भाषामा &quot;तिमी&quot; को उचित रूप चुन्‍न सकून् । अङ्ग्रेजीजस्ता अरू भाषाहरूमा जति धेरै मानिसहरू जनाउन पनि एउटा मात्र रूप हुन्छ ।</p><p>बाइबल पहिले हिब्रू, आरामेइक र ग्रीक भाषामा लेखिएको थियो । यी सबै भाषाहरूमा &quot;तिमी&quot; को एकवचन रूप र &quot;तिमी&quot;को बहुवचन रूप छ। हामीले ती भाषाहरूमा बाइबबल पढ्दा &quot;तिमी&quot; शब्दले एक जनालाई मात्र वा धेरै जनालाई जनाउँछ भन्‍ने सर्वनामहरू र क्रियाको रूपहरूले देखाउँछन् । यद्यपि, तिनीहरूले दुई जनालाई मात्र वा दुई जनालाई भन्दा बढीलाई जनाउँछन् भनी हामीलाई देखाउँदैनन् । &quot;तिमी&quot;ले कति मानिसहरूलाई जनाउँछ भनी सर्वनामहरूले हामीलाई नदेखाउँदा, वक्ताले कति धेरै मानिसहरूसँग कुरा गरिरहेका थिए भनी हेर्न हामीले सन्दर्भलाई हेर्नुपर्छ ।</p><h4>यो अनुवादको विषय हुनुका कारणहरू</h4><ul><li><p>&quot;तिमी&quot;को एकवच, द्वैत र बहुवचन स्पष्टसँग बोल्ने भाषामा वक्ताले के भन्‍छ खोजेको हो सो अनुवादकले बुझ्‍नुपर्छ ताकि तिनीहरूले तिनीहरूको भाषामा &quot;तिमी&quot;को सही शब्द चुन्‍न सकून् ।</p></li><li><p>धेरै भाषाहरूमा कर्ता एकवचन वा बहुवचन के छ त्यसअनुरूप क्रियाका विभिन्‍न रूपहरू हुन्छन् । त्यसैले त्यहाँ &quot;तिमी&quot; अर्थको कुनै सर्वनाम नै नभए पनि यी भाषाहरूमा वक्ताले एक वा एकभन्दा बढीलाई जनाउँदैछन् भनी अनुवादकहरूले जान्‍नुपर्ने हुन्छ ।</p></li></ul><p>&quot;तिमी&quot; ले एक जना व्यक्तिलाई वा धेरैलाई जानउँछ भन्‍ने कुरा प्रायः सन्दर्भले प्रष्ट पार्छ । यदि तपाईंले वाक्यका अन्य सर्वनामहरूलाई हेर्नुभयो भने, वक्ताले कति जना मानिसहरूलाई सम्बोधन गरिरहेका छन् भन्‍ने कुरा जान्‍न तिनीहरूले सहायता गर्ने छन् ।</p><h3>बाइबलबाट लिइएका उदाहरणहरू</h3><blockquote><p>त्यसपछि, जब्‍दियाका दुई छोराहरू, <strong>याकूब र यूहन्‍ना</strong> उहाँकहाँ आएर भने, “गुरुज्‍यू, हामी तपाईंसँग जे माग्‍छौं सो तपाईंले हाम्रा निम्‍ति गरिदिनुहोस्‌ भन्‍ने हामी चाहन्छौँ ।” ३६ त्यसैले उहाँ [येशू] ले तिनीहरूलाई भन्‍नुभयो, “<strong>तिमीहरूका</strong> निम्‍ति म के गरिदिऊँ भन्‍ने <strong>तिमीहरूको</strong> चाहन्छौ?” (मर्कूस १०:३५–३६ यूएलटी)</p></blockquote><p>येशूले याकूब र यूहन्‍ना <strong>दुई</strong> जनालाई तिनीहरूले के चाहन्छन् भनेर सोध्दै हुनुहुन्छ । यदि लक्षित भाषामा &quot;तिमी&quot; को द्वैत रूप छ भने त्यो प्रयोग गर्नुहोस् । यदि लक्षित भाषामा द्वैत रूप छैन भने बहुवचन रूप प्रयोग गर्नु उचित हुन्छ ।</p><blockquote><p>येशूले आफ्‍ना चेलाहरूमध्‍ये दुई जनालाई यसो भनेर पठाउनुभयो, “<strong>हामीहरूका</strong> सामुन्‍नेको गाउँमा जाओ, र <strong>तिमीहरू</strong> त्यहाँ पस्‍ने बित्तिकै <strong>तिमीहरूले</strong> अहिलेसम्‍म कोही मानिस नचढेको एउटा गधाको बछेडो बाँधेको भेट्टाउने छौ । त्‍यसलाई फुकाएर मकहाँ ल्‍याओ । (मर्कूस ११:१ख-२ यूएलटी)</p></blockquote><p>येशूले दुई जना व्यक्तिहरूलाई सम्बोधन गरिरहनुभएको छ भन्‍ने कुरा सन्दर्भले स्पष्ट पार्छ । यदि लक्षित भाषामा &quot;तिमी&quot; को द्वैत रूप छ भने त्यो प्रयोग गर्नुहोस् । लक्षित भाषामा द्वैत रूप छैन भने बहुवचन रूप प्रयोग गर्नु उचित हुन्छ ।</p><blockquote><p>परमेश्‍वर र प्रभु येशू ख्रीष्‍टको सेवक याकूबबाट, ठाउँ-ठाउँमा छरपष्‍ट भएका बाह्र कुललाई, अभिवादन । मेरा भाइ हो, <strong>तिमीहरू</strong> माथि विभिन्‍न किसिमका आपत्‌-विपत्‌ आइपर्दा तिनलाई पूरा आनन्‍दको कुरा सम्‍झ । तिमीहरू जान्‍दछौ, <strong>तिमीहरूका</strong> विश्‍वासको जाँचले धैर्य उत्‍पन्‍न गराउँछ । (याकूब १:१–३ यूएलटी)</p></blockquote><p>याकूबले यो पत्र धेरै मानिसहरूलाई लेखेका हुन्, यसैले &quot;तिमीहरू&quot;ले धेरै मानिसहरूलाई जनाउँछ । यदि लक्षित भाषामा &quot;तिमी&quot; को बहुवचन रूप छ भने, यहाँ त्यो प्रयोग गर्नु उत्तम हुन्छ ।</p><h3>&quot;तिमी&quot; ले कति जना मानिसहरूलाई जनाउँछ भनी पत्ता लगाउने रणनीतिहरू</h3><p>१. &quot;तिमी&quot; ले एक जनालाई वा एक जनाभन्दा बढीलाई जनाउँछ भनी थाहा पाउन अनुवाद-टिप्पणी हेर्नुहोस् ।</p><p>२. &quot;तिमी&quot; ले एक जनालाई वा एक जनाभन्दा बढीलाई जनाउँछ भनी यसले बताउँछ भनी थाहा पाउन युएसटी हेर्नुहोस् ।</p><p>३. यदि तपाईंसित एकवचन र बहुवचनलाई स्पष्टसँग छुट्याउने भाषाको बाइबल छ भने, उक्त वाक्यमा &quot;तिमी&quot; को कुन रूप छ भनी हेर्नुहोस् ।</p><p>४. वक्ताले कोसँग कुरा गर्दैछन् र त्यसको जवाफ कसले दियो भनी थाहा पाउन सन्दर्भ हेर्नुहोस् ।</p><p>http://ufw.io/figs_youdual मा भएको भिडियो हेर्न सक्नुहुन्छ ।</p>",
    "associations": {
      "passage": [],
      "resource": []
    }
  }
]