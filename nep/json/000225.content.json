[
  {
    "content_id": 727726,
    "reference_id": 209703,
    "version": "1.0.0",
    "title": "उस्तै अर्थ भएका समानान्तरता",
    "media_type": "Text",
    "index_reference": "उस्तै अर्थ भएका समानान्तरता",
    "language": "nep",
    "content": "<h3>वर्णन</h3><p>कुनै पनि जटिल विचारलाई दुई वा दुईभन्दा धेरै तरिकाहरूबाट व्यक्त गर्ने काव्यात्मक शब्द चयनलाई <strong>उस्तै अर्थ दिने समानान्तरता</strong> भनिन्छ । दुई वाक्यांशहरूमा भएका उस्तै विचारलाई जोड दिनको निम्ति वक्ताहरूले यसको प्रयोग गर्छन् । यसलाई &quot;पर्यायवाची समानान्तरता&quot; पनि भनिन्छ ।</p><p>टिप्पणीः उस्तै अर्थ दिने लामा वाक्यांश वा उपवाक्यहरूलाई जनाउनको निम्ति &quot;उस्तै अर्थ दिने समानान्तरता&quot; को प्रयोग गरिन्छ । उस्तै अर्थ दिने र सँगै प्रयोग गरिने शब्दहरू वा धेरै छोटा वाक्यांशहरूलाई <span data-bnType=\"resourceReference\" data-resourceId=\"26680\" data-resourceType=\"UWTranslationManual\">उस्तै अर्थ दिने जोडी शब्दहरू</span> भनिन्छ ।</p><blockquote><p>किनभने <u>मानिसको चाल त सधैँ परमप्रभुको दृष्‍टिमा रहिरहन्‍छ</u>, र <u>उहाँले त्‍यसका सबै मार्गहरू जाँच्‍नुहुन्‍छ</u> । (हितोपदेश ५:२१ )</p></blockquote><p>रेखाङ्‍कन गरिएको पहिलो र दोस्रो वाक्यांशले एउटै अर्थ दिन्छन् । यी दुवै वाक्यांशहरूले उही अर्थ दिन्छन् । &quot;दृष्टिमा रहन्छ&quot; भन्‍ने वाक्यांश &quot;जाँच्‍नुहुन्छ&quot; सँग, &quot;चाल&quot; &quot;सबै मार्गहरू&quot; सँग र &quot;मानिस&quot; चाहिँ &quot;त्यसका&quot; सँग मिल्छ ।</p><p>कवितामा प्रयोग गरिएको पर्यायवाची समानान्तरताका विभिन्‍न प्रभावहरू छन्ः</p><ul><li><p>कुनै कुरालाई एकभन्दा धेरै पटक दोहोर्‍याउने र एकभन्दा धेरै तरिकाले व्यक्त गर्ने कार्यले कुनै कुरा धेरै महत्त्वको छ भन्‍ने देखाउँछ ।</p></li><li><p>कुनै विचारलाई फरक तरिकाले व्यक्त गर्नाले श्रोतालाई गहिरो तरिकाले सोच्‍न लगाउँछ ।</p></li><li><p>यसले भाषालाई सामान्य बोलिचालीको भाषाभन्दा सुन्दर बनाउँछ ।</p></li></ul><h4>यो अनुवादको विषय हुनुको कारण</h4><p>केही भाषा बोल्ने मानिसहरूलाई एउटै कुरालाई दुई पटक त्यही पनि फरक-फरक तरिकाले भन्‍नु त्यति उपयुक्त लाग्दैन । तिनीहरूको विचारमा दुई वाक्यांश वा दुई उपवाक्यहरूले फरक-फरक कुराहरू भन्‍नुपर्छ भन्‍ने लाग्‍न सक्छ । कुनै कुरा दोहोर्‍याउनुको अर्थ त्यसलाई जोड दिनु हो भन्‍ने कुरा तिनीहरूले बुझ्‍दैनन् ।</p><h3>बाइबलबाट उदाहरणहरू</h3><blockquote><p>तपाईंका वचन मेरा गोडाका निम्‍ति बत्ती, र मेरो बाटोको निम्‍ति उज्‍यालो हो ।(भजनसङ्ग्रह ११९:१०५ )</p></blockquote><p>वाक्यका दुवै खण्डहरू परमेश्‍वरको मानिसहरूलाई वचनलाई जनाउने रूपकहरू हुन् जसले मानिसहरूलाई जिउन सिकाउँछन् । &quot;बत्ती&quot; र &quot;उज्यालो&quot; उज्यालोलाई नै जनाउने हुनाले दुवैले उस्तै अर्थ दिन्छन् त्यस्तै &quot;मेरो गोडा&quot; र &quot;मेरो बाटो&quot; दुवैले मानिसको हिँडाइलाई जनाउने हुनाले तिनले पनि उस्तै अर्थ दिन्छन् ।</p><blockquote><p>हे सबै जाति-जातिका मानिस हो, परमप्रभुको <u>स्‍तुति गर</u> । हे सबै जन हो, उहाँको <u>जयजयकार गर</u> (भजनसङ्ग्रह ११७:१ )</p></blockquote><p>यस पदका दुवै खण्डहरूले सबैतिर भएका मानिसहरूले परमप्रभुको प्रशंसा गर्नुपर्छ भनेर बताउँछन् । &quot;स्तुति&quot; र &quot;जयजयकार&quot; ले उस्तै अर्थ दिन्छन् अनि &quot;&quot;सबै जाति&quot; र &quot;सबै जन&quot; ले पनि उस्तै अर्थ दिन्छन् ।</p><blockquote><p>किनकि <u>आफ्‍नो प्रजासित उहाँको गुनासो छ</u>, उहाँले इस्राएलमाथि <u>एक अपराधको दोष</u> लाउँदैहुनुहुन्‍छ । (मीका ६:२ )</p></blockquote><p>पदका दुवै खण्डहरूले परमप्रभुको इस्राएलीहरूसँग गम्भीर रूपले असहमत हुनुहुन्छ भन्‍ने देखाउँछन् । यी दुई असहम वा दुई समूहका मानिसहरू होइनन् ।</p><h3>अनुवादका रणनीतिहरू</h3><p>तपाईंको भाषामा पनि बाइबलीय भाषामा जस्तै कुनै कुरालाई जोड दिनको निम्ति समानान्तरताको प्रयोग गरिन्छ भने त्यसको प्रयोग गर्नुहोस् । होइन भने तल दिइएकामध्ये कुनै एक रणनीतिको प्रयोग गर्नुहोस् ।</p><p>अनुवादका रणनीतिहरू.</p><p>१. दुवै उपवाक्यका विचारहरूलाई एउटै बनाउनुहोस् । २ कुनै कुरा वास्तवमा नै साँचो छ भन्‍ने देखकाउनको निम्ति उपवाक्यहरूको प्रयोग गरिएको छ भने &quot;साँच्चै&quot; वा &quot;निश्‍चय नै&quot; भन्‍ने शब्दको प्रयोग गर्नुहोस् । ३. प्रयोग गरिएका उपवाक्यहरूले कुनै विचारलाई जोड दिन्छन् भने &quot;धेरै&quot;, &quot;पूर्ण रूपमा&quot; वा &quot;सारा&quot; जस्ता शब्दहरूको प्रयोग गर्नुहोस् ।</p><h3>अनुवाद रणनीतिहरू प्रयोगका उदाहरणहरू</h3><p>१. दुवै उपवाक्यका विचारहरूलाई एउटै बनाउनुहोस् ।</p><ul><li><p><strong>तपाईंले त अझै पनि मलाई <u>बेवकूफ तुल्‍याइराख्‍नुभएको</u> छ र मलाई <u>झूट बोल्‍दैहुनुहुन्‍छ </u>।</strong> (न्यायकर्ताहरू १६:१३, ) - दलीलाले आफू धेरै रिसाएको कुरालाई जोड दिनलाई यो कुरा व्यक्त गरेकी हो ।</p><ul><li><p>तपाईंले त अझै पनि मलाई <u>झुट बोलेर बेवकूफ तुल्‍याइराख्‍नुभएको</u> छ ।</p></li></ul></li><li><p><strong>किनभने <u>मानिसको चाल त सधैँ परमप्रभुको दृष्‍टिमा रहिरहन्‍छ</u>, र <u>उहाँले त्‍यसका सबै मार्गहरू जाँच्‍नुहुन्‍छ</u> ।</strong> (हितोपदेश ५:२१ ) - &quot;त्यसका सबै मार्गहरू&quot; र &quot;उसले गर्ने सबै काम&quot; को निम्ति प्रयोग गरिएको रूपक हो ।</p><ul><li><p>परमप्रभुले कुनै व्यक्तिले गर्ने <u>सबै कुराहरूमा ध्यान दिनुहुन्छ ।</u></p></li><li><p><strong>किनकि <u>आफ्‍नो प्रजासित उहाँको गुनासो छ</u>, उहाँले इस्राएलमाथि <u>एक अपराधको दोष</u> लाउँदैहुनुहुन्‍छ ।</strong> (मीका ६:२ ) - यस समानान्तरताले कुनै मानिसका कुनै एक समूहमाथि परमप्रभुको गम्भीर असहति रहेको कुरा जनाउँछ । यदि यो स्पष्ट छैन भने यस वाक्यांशलाई एउटै बनाउन सकिन्छः</p><ul><li><p>किनकि परमप्रभुले आफ्‍नो प्रजा इस्राएलमाथि <u>एक अपराधको दोष</u> लाउँदैहुनुहुन्‍छ ।</p></li></ul></li></ul><p>२ कुनै कुरा वास्तवमा नै साँचो छ भन्‍ने देखकाउनको निम्ति उपवाक्यहरूको प्रयोग गरिएको छ भने &quot;साँच्चै&quot; वा &quot;निश्‍चय नै&quot; भन्‍ने शब्दको प्रयोग गर्नुहोस् ।</p><ul><li><p><strong>किनभने <u>मानिसको चाल त सधैँ परमप्रभुको दृष्‍टिमा रहिरहन्‍छ</u>, र उहाँले त्‍यसका सबै मार्गहरू जाँच्‍नुहुन्‍छ ।</strong> (हितोपदेश ५:२१ )</p><ul><li><p>किनभने परमप्रभुले कुनै व्यक्तिले गरेको सबै कुरा <u>साँच्चै हेर्नुहुन्छ</u> ।</p></li></ul></li></ul><p>३. प्रयोग गरिएका उपवाक्यहरूले कुनै विचारलाई जोड दिन्छन् भने &quot;धेरै&quot;, &quot;पूर्ण रूपमा&quot; वा &quot;सारा&quot; जस्ता शब्दहरूको प्रयोग गर्नुहोस् ।</p><ul><li><p><strong>... तपाईंले त अझै पनि मलाई बेवकूफ तुल्‍याइराख्‍नुभएको छ <u>र </u>मलाई झूट बोल्‍दैहुनुहुन्‍छ ।</strong> (न्यायकर्ताहरू १६:१३ )</p><ul><li><p>तपाईंले गरेका <u>सबै</u> कुरा मेरो लागि झूट हो ।</p></li></ul></li><li><p><strong>किनभने <u>मानिसको चाल त सधैँ परमप्रभुको दृष्‍टिमा रहिरहन्‍छ, </u>र<u> उहाँले त्‍यसका सबै मार्गहरू जाँच्‍नुहुन्‍छ ।</u></strong> (हितोपदेश ५:२१ )</p><ul><li><p>कुनै व्यक्तिले गरेका <u>सबै</u> कुरा परमप्रभुले देख्‍नुहुन्छ ।</p></li></ul></li></ul></li></ul>",
    "associations": {
      "passage": [],
      "resource": []
    }
  }
]