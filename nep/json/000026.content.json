[
  {
    "content_id": 727684,
    "reference_id": 26685,
    "title": "\"हामी\" को समावेशी र असमावेशी रूप",
    "media_type": "Text",
    "index_reference": "\"हामी\" को समावेशी र असमावेशी रूप",
    "language": "nep",
    "content": "<h3>वर्णन</h3><p>केही भाषाहरूमा &quot;हामीः&quot; का एकभन्दा बढी रूप हुन्छन्। &quot;म र तँ/तिमी/तपाईं/हजुर&quot; लाई जनाउनेलाई समावेशी र &quot;म र अरू कोहीलाई जनाउने तर &quot;तँ/तिमी/तपाईं/हजुरलाई&quot; नजाउनेलाई असमावेशी भनिन्छ। असमावेशीले जोसँग बोलिन्छ उसलाई समावेश गर्दैन। समावेशीले जोसँग बोलिन्छ उसलाई र अन्यलाई पनि समेट्छ। &quot;हामी,&quot; र &quot;हाम्रो,&quot; मा पनि यही कुरा लागु हुन्छ। केही भाषाहरूमा यी सबैका समावेशी र असमावेशी दुबै रूप हुन्छन्। समावेशी र असमावेशी दुबै फरक भएका भाषामा अनुवाद गर्नुपर्ने अनुवादकहरूले वक्ताले भन्‍न खोजेको कुरा बुझेर कुन रूपको प्रयोग गर्ने भन्‍ने निर्णय गर्नुपर्छ।</p><p>तस्बिरहरू हेर्नुहोस्। वक्ता दायाँ तर्फ दिइएका मानिसहरूसँग बोलिरहेका छन्। पहेंलो हाइलाइटले समावेशी &quot;हामी&quot; र असमावेशी &quot;हामी&quot; ले बुझाउने व्यक्तिलाई जनाउँछ।</p><p></p><p></p><h3>यो अनुवादको विषय हुनुको कारण</h3><p>बाइबललाई सुरुमा हिब्रू, अरामाइक र ग्रीक भाषाहरूमा लेखिएको थियो। अंग्रेजींमा जस्तो यी भाषाहरूमा &quot;हामी&quot; का फरक फरक समावेशी र असमावेशी छैनन्। भाषामा समावेशी र असमावेशी दुबै रूप भएका अनुवादकहरूले वक्ताले भन्‍न खोजेको कुरा राम्ररी बुझ्‍न जरूरी छ, ताकि &quot;हामी&quot; को कुन रूप प्रयोग गर्ने हो सो स्पष्ट हुन सकोस्।</p><h3>बाइबलबाट उदाहरणहरू</h3><h4>असमावेशी</h4><blockquote><p>तिनीहरूले भने, “<strong>हामी</strong>हरूसित पाँच वटा रोटी र दुई वटा माछा मात्र छन्, नभए&nbsp;हामी&nbsp;गएर यी सबै मानिसका लागि भोजन किन्‍नुपर्ला। (लूका ९:१३ यूएलटि)</p></blockquote><p>पहिलो उपवाक्यमा, चेलाहरूले तिनीहरूसँग भएको खानेकुराको बारेमा येशूलाई बताउँदै छन्, यसैले यहाँ प्रयोग भएको &quot;हामी&quot; समावेशी र असमावेशी दुबै हुन सक्छ। दोस्रो उपवाक्यमा तिनीहरूमध्ये केही खानेकुरा किन्‍न जाने कुरा छ, यसैले यहाँ प्रयोग भएको &quot;हामी&quot; &quot;असमावेशी&quot; हो, किनकि येशू तिनीहरूसँग जानुहुने थिएन।</p><blockquote><p>यो जीवन प्रकट भयो, र&nbsp;<strong>हामीले</strong>&nbsp;देख्‍यौं, र <strong>हामी</strong> गवाही दिन्‍छौं, र तिमीहरूलाई त्‍यस अनन्‍त जीवनको सन्‍देश सुनाउँछौं, जो पितासँग थियो, र&nbsp;<strong>हामीकहाँ</strong>&nbsp;प्रकट भयो। (१ यूहन्‍ना १:२ यूएलटि)</p></blockquote><p>यूहन्‍नाले आफूले र अरू प्रेरितहरूले देखेका तर अरूले नदेखेका येशूको बारेमा मानिसहरूलाई बताइरहेका छन्। असमावेशी रूप प्रयोग गरिने भाषाहरूमा &quot;हामी&quot; र &quot;हामीसँग&quot; का <strong>असमावेशी</strong> रूपको प्रयोग गर्न सकिन्छ।</p><h4>समावेशी</h4><blockquote><p>गोठालाहरूले आपसमा भने, “आओ,&nbsp;हामी&nbsp;बेथलेहेमसम्‍म <strong>जाऔं</strong>, र त्‍यहाँ घटेको यो घटना र परमप्रभुले&nbsp;<strong>हामीलाई</strong>&nbsp;बताउनुभएको कुरा गएर हेरौं।” (लूका २:१५ख यूएलटि)</p></blockquote><p>गोठालाहरू एकापसमा कुरा गरिरहेका थिए। यहाँ तिनीहरूले &quot;हामी&quot; शब्दको प्रयोग गर्दा तिनीहरूले कुरा गरिरहेका मानिसहरूलाई पनि&nbsp;<strong>समेटेका</strong>&nbsp;थिए।</p><blockquote><p>एक दिन उहाँ आफ्‍ना चेलाहरूसँग डुङ्गामा चढ्‌नुभयो, र उहाँले तिनीहरूलाई भन्‍नुभयो, “<strong>हामी</strong>&nbsp;तालको पारिपट्टि जाऔं।” र उहाँहरू डुङ्गामा चढी जानुभयो। (लूका ८:२२ यूएलटि)</p></blockquote><p>येशूले &quot;हामी&quot; भनेर आफू र आफूले कुरा गरिरहनु भएका चेलाहरूलाई जनाउनुभयो, यसैले यो <strong>समावेशी</strong> रूप हो।</p>",
    "associations": {
      "passage": [],
      "resource": []
    }
  }
]