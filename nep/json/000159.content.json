[
  {
    "content_id": 727870,
    "reference_id": 26835,
    "version": "1.0.0",
    "title": "नयाँ र पुराना सहभागीहरूको परिचय",
    "media_type": "Text",
    "index_reference": "नयाँ र पुराना सहभागीहरूको परिचय",
    "language": "nep",
    "content": "<h3>वर्णन</h3><p>कथामा पहिलो पटक उल्लेख गरिएका व्यक्ति वा वस्तुहरू **नयाँ सहभागीहरू हुन् **। त्यसपछि, जब-जब तिनीहरूलाई उल्लेख गरिन्छन्, तिनीहरू <strong>पुराना सहभागीहरू</strong> हुन्छन् ।</p><blockquote><p>अब <strong>त्यहाँ एकजना फरिसी थिए जसको नाम निकोदेमस थियो</strong>... <strong>यो मानिस</strong> रातको समयमा येशूकहाँ आयो... येशूले <strong>उसलाई</strong> जवाफ दिनुभयो र भन्‍नुभयो (यूहन्‍ना ३:१, २क, ३क)</p></blockquote><p>गाढा बनाइएको पहिलो वाक्यांशले निकोदेमसलाई नयाँ सहभागीको रूपमा प्रस्तुत गर्दछ । त्यसपछि उनलाई एक पुरानो सहभागीको रूपमा &quot;यो मानिस&quot; र &quot;उसलाई&quot; भनेर उल्लेख गरिन्छ ।</p><h4>यो अनुवादको विषय हुनुको कारण</h4><p>तपाईंको अनुवादलाई स्पष्ट र स्वाभाविक बनाउनको लागि सहभागीहरू नयाँ हुन् भने मानिसहरूले जान्‍ने छन् वा उनीहरूका बारे पढिसकेका सहभागीहरू हुन् भन्‍ने तरिकाले सहभागीहरूलाई उल्लेख गर्नु आवश्यक हुन्छ । विभिन्‍न भाषाहरूमा यसो गर्ने विभिन्‍न तरिकाहरू हुन्छन् । तपाईंले स्रोत भाषाको तरिका होइन, आफ्नो भाषाको तरिका अप्‍नाउनुपर्छ ।</p><h3>बाइबलबाट लिइएका उदाहारणहरू</h3><h4>नयाँ सहभागीहरू</h4><p>प्रायः सबैभन्दा महत्त्वपूर्ण नयाँ सहभागीलाई उसको अस्तित्व दर्शाउने एउटा वाक्यांशको साथ प्रस्तुत गरिन्छ, जस्तै तलको उदाहरणमा जस्तै &quot;त्यहाँ एक जना मानिस थिए ।&quot; &quot;त्यहाँ थिए&quot;ले हामीलाई यो मानिस अस्तित्वमा थिए भनी हामीलाई बताउँछ । &quot;एक&quot; वा &quot;एक मानिस&quot; शब्दले लेखक उनको बारेमा पहिलो पटक बोल्दैछन् भनी हामीलाई बताउँदछ । बाँकी वाक्यले त्यो मानिस कहाँबाट आएको थियो, परिवार को थियो, र उसको नाम के थियो भनी बताउँछ ।</p><blockquote><p>दानको कुलका सोरामा बस्‍ने <strong>एक जना मानिस थिए</strong>, जसको नाउँ मानोह थियो, (न्यायकर्ताहरू १३:२क यूएलटी)</p></blockquote><p>धेरै महत्त्वपूर्ण नभएको नयाँ सहभागीलाई पहिले नै उल्लेख गरिएको बढी महत्त्वपूर्ण व्यक्तिको सम्बन्धमा चिनाइन्छ । तलको उदाहरणमा, मानोहकी श्रीमतीलाई &quot;उनकी पत्‍नी&quot; भनेर मात्र सम्बोधन गरिएको छ । यो वाक्यांशले मानोहसँग ती स्त्रीको सम्बन्ध देखाउँछ ।</p><blockquote><p>दानको कुलका सोरामा बस्‍ने एक जना मानिस थिए, र उनको नाउँ मानोह थियो, <strong>उनकी श्रीमती</strong> बाँझी थिइन्‌, र तिनको कोही छोराछोरी थिएन (न्यायकर्ताहरू १३:२ यूएलटी)</p></blockquote><p>कहिलेकाहीँ नयाँ सहभागीलाई नामद्वारा मात्र प्रस्तुत गरिन्छ किनभने त्यो कुन व्यक्ति हुन् सो पाठकहरूलाई थाहा छ भन्‍ने लेखकले ठान्छन् । १ राजाहरूको पहिलो पदमा राजा दाऊद को हुन् सो उनका पाठकहरूलाई थाहा छ भन्‍ने लेखकले ठान्छन्, त्यसैले उनी को हुन् भनेर व्याख्या गर्न आवश्यक पर्दैन ।</p><blockquote><p>अब दाऊद राजा वृद्ध भइसकेका थिए, तिनको उमेर ढल्‍किसकेको थियो, र तिनलाई लुगा ओढाइदिन्थे, तर तिनलाई पर्याप्‍त न्यानो भएन । (१ राजाहरू १:१ यूएलटी)</p></blockquote><h4>पुराना सहभागीहरू</h4><p>कथामा पहिले नै ल्याइएको व्यक्तिलाई त्यसपछि सर्वनामले जनाउन सकिन्छ । तल दिइएको उदाहरणमा, मानोहलाई सर्वनाम &quot;उनको&quot; ले जनाइन्‍छ, र उनकी श्रीमतीलाई सर्वनाम &quot;उनले&quot; ले जनाइन्‍छ ।</p><blockquote><p><strong>उनकी श्रीमती</strong> गर्भवती हुन सकेकी थिइनन् त्यसकारण <strong>उनले</strong> बच्‍चा जन्माउन सकेकी थिइनन् । (न्यायकर्ताहरू १३:२ यूएलटी))</p></blockquote><p>कथामा के हुँदैछ भन्‍ने कुरालाई मध्यनजर गरेर पुराना सहभागीहरूलाई अन्य तरिकाबाट पनि उल्लेख गर्न सकिन्छ । तल दिइएको उदाहरण छोरा जन्माउने बारे छ, र मानोहकी पत्‍नीलाई “स्त्री” भनेर जनाइएको छ ।</p><blockquote><p>परमप्रभुका दूत <strong>ती स्‍त्रीकहाँ</strong> देखा परेर तिनलाई भने... (न्यायकर्ताहरू १३:३क यूएलटी))</p></blockquote><p>यदि पुरानो सहभागीलाई केही समयको लागि उल्लेख गरिएको छैन, वा यदि त्यहाँ सहभागीहरू बिच भ्रम पैदा हुन सक्छ भने त्यस्तो अवस्थामा लेखकले सहभागीको नाम फेरि पनि प्रयोग गर्न सक्दछ । तल दिइएको उदाहरणमा, मानोहलाई उसको नामले जनाइएको छ, जसलाई लेखकले पद २ बाट प्रयोग गरेका छैनन् ।</p><blockquote><p>तब <strong>मानोहले</strong> परमेश्‍वरसँग प्रार्थना गरे । (न्यायकर्ताहरू १३:८क यूएलटी))</p></blockquote><p>केही भाषाहरूमा कर्ताको बारे केही बताउन क्रियामा विभक्ति लगाउछन् । केही भाषाहरूमा मानिसहरूले पुरानो सहभागीहरूलाई कर्ताको रूपमा प्रयोग गरिएको बेला सदैव संज्ञा वाक्यांश वा सर्वनाम प्रयोग गर्दैनन् । क्रियामा प्रयोग गरिएको सङ्‍केतले नै कर्ता को हो भनी बुझ्‍न श्रोतालाई पर्याप्त जानकारी दिन्छ । (<span data-bnType=\"resourceReference\" data-resourceId=\"26730\" data-resourceType=\"UWTranslationManual\">क्रिया</span>हेर्नुहोस्)</p><h3>अनुवाद रणनीतिहरू</h3><p>१. यदि सहभागी नयाँ छ भने नयाँ सहभागीहरूलाई प्रस्तुत गर्ने तपाईंको भाषाको एउटा तरिका प्रयोग गर्नुहोस् ।</p><p>२. यदि सर्वनामले कसलाई जनाउँछ भन्‍ने स्पष्ट छैन भने संज्ञा वाक्यांश वा नाम प्रयोग गर्नुहोस् ।</p><p>३. यदि नाम वा संज्ञा वाक्यांशले एउटा पुरानो सहभागीलाई जनाइन्छ र त्यो नयाँ सहभागी हो कि भनी मानिसहरूअलमलमा पर्छन् भने त्यसको सट्टामा सर्वनामको प्रयोग गर्ने कोसिस गर्नुहोस् । यदि मानिसहरूले सन्दर्भबाट नै स्पष्ट बुझ्छन् र सर्वनामको आवश्यकता पर्दैन भने सर्वनामको प्रयोग नगर्नुहोस् ।</p><h3>प्रयोग गरिएका अनुवाद रणनीतिका उदाहारणहरू</h3><p>१. यदि सहभागी नयाँ छ भने नयाँ सहभागीहरूलाई प्रस्तुत गर्ने तपाईंको भाषाको एउटा तरिका प्रयोग गर्नुहोस् ।</p><blockquote><p>अब जन्मको हिसाबले साइप्रस देशको लेवी योसेफ, जसलाई प्रेरितहरूले बारनाबास भनी नाउँ राखेका थिए (जसको अर्थ उत्‍साहको पुत्र हो),** (प्रेरित ४:३६–३७ यूएलटी) — उनको परिचय नदिइकन नै जोसेफको नाउँबाट वाक्य सुरू गर्नु केही भाषाहरूमा अन्योल सृजना गर्ने कुरो हुन सक्छ ।</p><blockquote><p>त्यहाँ साइप्रसका एक जना मानिस थिए जो लेवी कुलका थिए । उनको नाउँ योसेफ थियो, र प्रेरितहरूले उनको नाउँ बारनाबास राखेका थिए (जसको अर्थ उत्‍साहको पुत्र हो) । त्यहाँ एक जना साइप्रस देशका लेवी थिए जसको नाम योसेफ थियो । प्रेरितहरूले उनलाई बारनाबास भनी नाउँ राखेका थिए , जसको अर्थ उत्‍साहको पुत्र हो ।</p></blockquote></blockquote><p>२. यदि सर्वनामले कसलाई जनाउँछ भन्‍ने स्पष्ट छैन भने संज्ञा वाक्यांश वा नाम प्रयोग गर्नुहोस् ।</p><blockquote><p>यसो भयो कि उहाँले अमुक ठाउँमा प्रार्थना गरिरहनुहुँदा, जब उहाँ रोकिनुभयो, उहाँ चेलाहरूमध्ये एक जनाले उहाँलाई भने, “हे प्रभु, यूहन्‍नाले आफ्‍ना चेलाहरूलाई सिकाएझैँ हामीलाई पनि प्रार्थना गर्न सिकाउनुहोस्‌ ।” (लुका ११ः१ यूएलटी) — यो अध्यायको पहिलो पद भएकोले &quot;उनी&quot;ले कसलाई जनाउँछ भनी पाठकहरू अलमलमा पर्न सक्छन् ।</p><blockquote><p>यसो भयो <strong>येशू</strong>ले अमुक ठाउँमा प्रार्थना गरिरहनुहुँदा , उहाँका चेलाहरूमध्‍ये एक जनाले उहाँलाई भने, “हे प्रभु, यूहन्‍नाले आफ्‍ना चेलाहरूलाई सिकाएझैँ हामीलाई पनि प्रार्थना गर्न सिकाउनुहोस्‌ ।&quot;</p></blockquote></blockquote><p>३. यदि नाम वा संज्ञा वाक्यांशले एउटा पुरानो सहभागीलाई जनाइन्छ र त्यो नयाँ सहभागी हो कि भनी मानिसहरूअलमलमा पर्छन् भने त्यसको सट्टामा सर्वनामको प्रयोग गर्ने कोसिस गर्नुहोस् । यदि मानिसहरूले सन्दर्भबाट नै स्पष्ट बुझ्छन् र सर्वनामको आवश्यकता पर्दैन भने सर्वनामको प्रयोग नगर्नुहोस् ।</p><blockquote><p>योसेफका मालिकले योसेफलाई लगे र उनलाई राजाका कैदीहरू थुनिने झ्‍यालखानमा हालिदिए, र योसेफ त्‍यही झ्‍यालखानमा रहे । (उत्पत्ति ३९:२० यूएलटी) — योसेफ कथाको मुख्य व्यक्ति भएकोले केही भाषाहरूले सर्वनामलाई नै रुचाउन सक्छन् ।</p><blockquote><p>योसेफका मालिकले <strong>उनलाई</strong> लगे र <strong>उनलाई</strong> राजाका कैदीहरू थुनिने झ्‍यालखानमा हालिदिए र <strong>उनी</strong> त्‍यही झ्‍यालखानमा रहे ।</p></blockquote></blockquote>",
    "associations": {
      "passage": [],
      "resource": [
        {
          "reference_id": 26730,
          "content_id": 727727,
          "resource_code": "UWTranslationManual",
          "label": "क्रियापदहरू",
          "language": "nep"
        }
      ]
    }
  }
]