[
  {
    "content_id": 727821,
    "reference_id": 26796,
    "title": "हिब्रू महिनाहरू",
    "media_type": "Text",
    "index_reference": "हिब्रू महिनाहरू",
    "language": "nep",
    "content": "<h3>विवरण</h3><p>बाइबलमा प्रयोग गरिएको हिब्रू पात्रोमा बाह्र महिनाहरू छन् । पश्‍चिमी पात्रो जस्तो नभएर, यसको पहिलो महिना उत्तरी गोलार्द्धको वसन्तमा सुरु हुन्छ । कहिलेकाहीँ महिनालाई त्यसको नाउँद्वारा (आबीब, जीभ, सिभान) बोलाइन्छ, र कहिलेकाहीँ त्यसलाई हिब्रू पात्रोमा आउने क्रम सङ्ख्याद्वारा बोलाइन्छ (पहिलो महिना, दोस्रो महिना, तेस्रो महिना) ।</p><h4>यो अनुवादको विषय हुनुको कारण</h4><ul><li><p>पाठकहरू तिनीहरूले कहिल्यै नसुनेका महिनाहरूको बारेमा पढेर अचम्‍मित हुन सक्‍छन्, र ती महिनाहरू तिनीहरूले प्रयोग गर्ने महिनाहरूसँग कसरी मिल्छन् भनेर तिनीहरूले विचार गर्न सक्‍छन् ।</p></li><li><p>“पहिलो महिना” वा “दोस्रो महिना” जस्ता वाक्यांशहरूले हिब्रू पात्रोको पहिलो वा दोस्रो महिनालाई जनाउँछन्, अन्य कुनै पात्रोका महिनाहरूलाई होइन भनेर पाठकहरूले चाल नपाउन सक्‍छन् ।</p></li><li><p>हिब्रू पात्रोको पहिलो महिना कहिले सुरु हुन्छ भनेर पाठकहरूलाई थाहा नभएको हुन सक्‍छ ।</p></li><li><p>कुनै एउटा महिनामा भइरहेको केही कुराको बारेमा धर्मशास्‍त्रले बताउन सक्‍छ, तर यदि पाठकहरूलाई त्यो वर्षको कुन ऋृतुमा पर्छ भनेर थाहा भएन भने, त्यसको बारेमा भनिएको कुरालाई तिनीहरूले पूर्ण रूपमा बुझ्‍न सक्‍ने छैनन् ।</p></li></ul><h4>हिब्रू महिनाहरूको सूची</h4><p>यो हिब्रू महिनाहरूको सूची हो जसलाई तिनीहरूको बारेमा भएको जानकारीसहित दिइएको छ जुन चाहिँ अनुवादमा सहयोगी हुन सक्‍छ ।</p><p><strong>अबीब</strong> - (बेबिलोनमा निर्वासनपछि यस महिनालाई <strong>निसान</strong> भनिन्छ ।) यो हिब्रू पात्रोको पहिलो महिना हो । परमेश्‍वरले इस्राएलका मानिसहरूलाई मिश्रबाट ल्याउनुहुँदाको समयलाई यसले अङ्कित गर्छ । यो वसन्त ऋृतुको सुरुवातमा पर्छ जब आखिरीको पानी पर्छ र मानिसहरूले तिनीहरूको बालीको कटनी गर्न थाल्छन् । यो पश्‍चिमी पात्रोहरूमा मार्चको अन्तिम भाग र अप्रिलको पहिलो भागको अवधिमा पर्छ । निस्तार चाडको उत्सव आबीब १० गते सुरु भएको थियो, अखमिरे रोटीको चाड ठीक त्यसपछि थियो, र कटनीको चाड त्यसको केही हप्‍तापछाडि थियो ।</p><p><strong>जीभ</strong> - यो हिब्रू पात्रोको दोस्रो महिना हो । यो कटनीको समयमा पर्छ । यो पश्‍चिमी पात्रोहरूमा अप्रिलको अन्तिम भाग र मे महिनाको पहिलो भागको अवधिमा पर्छ ।</p><p><strong>सिभान</strong> - यो हिब्रू पात्रोको तेस्रो महिना हो । यो कटनीको समयको अन्तिममा र सुक्‍खा मौसमको सुरुमा पर्छ । यो पश्‍चिमी पात्रोहरूमा मे महिनाको अन्तिम भाग र जुन महिनाको पहिलो भागमा पर्छ । साताहरूको चाडलाई सिभान ६ गते मनाइन्छ ।</p><p>** तम्‍मुज** - यो हिब्रू पात्रोको चौथो महिना हो । यो सुक्‍खा मौसममा पर्छ । यो पश्‍चिमी पात्रोहरूमा जुन महिनाको अन्तिम भाग र जुलाई महिनाको पहिलो भागमा पर्छ ।</p><p><strong>एबि</strong> - यो हिब्रू पात्रोको पाँचौँ महिना हो । यो सुक्‍खा मौसममा पर्छ । यो पश्‍चिमी पात्रोहरूमा जुलाई महिनाको अन्तिम भाग र अगस्‍ट महिनाको पहिलो भागमा पर्छ ।</p><p><strong>इलुल</strong> - यो हिब्रू पात्रोको छैटौँ महिना हो । यो सुक्‍खा मौसमको अन्त्यतिर र वर्षा हुने मौसमको सुरुतिर पर्छ । यो पश्‍चिमी पात्रोहरूमा अगस्‍ट महिनाको अन्तिम भाग र सेप्‍टेम्बर महिनाको पहिलो भागमा पर्छ ।</p><p><strong>इथानिम</strong> - यो हिब्रू पात्रोको सातौँ महिना हो । यो वर्षा हुने मौसमको सुरुको समयतिर पर्छ जब वर्षाले जमिनलाई रोप्‍नका लागि नरम बनाइदिन्छ । यो पश्‍चिमी पात्रोहरूमा सेप्‍टेम्बर महिनाको अन्तिम भाग र अक्‍टुबर महिनाको पहिलो भागमा पर्छ । अन्‍न भित्र्याउने चाड र प्रायश्‍चितको दिन यही महिनामा मनाइन्छ ।</p><p><strong>बुल</strong> - यो हिब्रू पात्रोको आठौँ महिना हो । यो वर्षाको मौसमको समयमा पर्छ जब मानिसहरूले तिनीहरूको खेतहरू जोत्‍छन् र बिउ छर्छन् । यो पश्‍चिमी पात्रोहरूमा अक्‍टुबर महिनाको अन्तिम भाग र नोभेम्‍बर महिनाको पहिलो भागमा पर्छ ।</p><p><strong>किस्लेभ</strong> - यो हिब्रू पात्रोको नवौँ महिना हो । यो बिउ छर्ने मौसमको अन्त्यतिर र जाडो मौसमको सुरुतिर पर्छ । यो पश्‍चिमी पात्रोहरूमा नोभेम्‍बर महिनाको अन्तिम भाग र डिसेम्‍बर महिनाको पहिलो भागमा पर्छ ।</p><p><strong>तेबेत</strong> - यो हिब्रू पात्रोको दशौँ महिना हो । यो जाडो मौसममा पर्छ जब पानी र हिउँ पर्न सक्‍छ । यो पश्‍चिमी पात्रोहरूमा डिसेम्‍बर महिनाको अन्तिम भाग र जेनेवरी महिनाको पहिलो भागमा पर्छ ।</p><p><strong>सेबात</strong> - यो हिब्रू पात्रोको एघारौँ महिना हो । यो सालको सबैभन्दा बढी जाडो हुने महिना हो, र यो महिनामा मुसलधारे पानी पर्छ । यो पश्‍चिमी पात्रोहरूमा जेनेवरी महिनाको अन्तिम भाग र फेब्रुअरी महिनाको पहिलो भागमा पर्छ ।</p><p><strong>अदर</strong> - यो हिब्रू पात्रोको बाह्रौँ र अन्तिम महिना हो । यो जाडो मौसमको समयमा पर्छ । यो पश्‍चिमी पात्रोहरूमा फेब्रुअरी महिनाको अन्तिम भाग र मार्च महिनाको पहिलो भागमा पर्छ । प्युरीम भनिने चाड अदरमा मनाइन्छ ।</p><h4>बाइबलबाट उदाहरणहरू</h4><blockquote><p>तिमीहरू यस दिन मिश्रबाट बाहिर गइरहेका छौ, <u>आबीबको महिना</u>मा । (प्रस्थान १३:४ यूएलटी)</p></blockquote><blockquote><p>तिमीहरूले <u>सालको पहिलो महिनामा</u> चौधौँ दिनको साँझपखको समयदेखि त्यस महिनाको एक्‍काइसौँ दिनको साँझपखको समयसम्‍म अखमिरे रोटी खानुपर्छ । (प्रस्थान १२:१८ यूएलटी)</p></blockquote><h3>अनुवादका रणनीतिहरू</h3><p>तपाईंले महिनाहरूका बारेमा भएको केही जानकारीलाई स्‍पष्‍ट बनाउनुपर्ने हुन सक्‍छ । (हेर्नुहोस् <span data-bnType=\"resourceReference\" data-resourceId=\"26687\" data-resourceType=\"UWTranslationManual\">अनुमानित ज्ञान र अन्तर्निहित जानकारी</span>)</p><p>१. हिब्रू महिनाको सङ्ख्या भन्‍नुहोस् । २. मानिसहरूलाई थाहा भएका महिनाहरूको प्रयोग गर्नुहोस् । ३. कुनै महिना कुन मौसममा परेको हो भनेर प्रस्‍टसँग भन्‍नुहोस् । ४. समयलाई महिनामा भन्दा पनि मौसमहरूमा जनाउनुहोस् । (यदि सम्भव हुन्छ भने, हिब्रू महिना र दिन देखाउनलाई पादटिप्‍पणीको प्रयोग गर्नुहोस् ।)</p><h3>अनुवादका रणनीतिहरूलाई लागु गरिएका उदाहरणहरू</h3><p>तल दिइएको उदाहरणहरूले यी दुई पदहरूको प्रयोग गर्छ ।</p><ul><li><p><strong>त्यो समयमा, तिमीहरू मेरो सामुन्‍ने <u>आबीबको महिना</u>मा आउनेछौ, जुन यही उद्देश्‍यको लागि तय गरिएको छ । यसै महिनामा तिमीहरू मिश्रबाट बाहिर आएका हौ ।</strong> (प्रस्थान २३:१५ यूएलटी)</p></li><li><p><strong>यो तिमीहरूको लागि सधैँ नै एउटा विधि हुनेछ कि <u>सातौँ महिनामा, महिनाको दशौँ दिनमा</u>, तिमीहरूले आफैँलाई नम्र तुल्याउनुपर्छ र कुनै काम गर्नु हुँदैन ।</strong> (लेवी १६:२९ यूएलटी)</p></li></ul><p>१. हिब्रू महिनाको सङ्ख्या भन्‍नुहोस् ।</p><ul><li><p>त्यो समयमा, तिमीहरू मेरो सामुन्‍ने <u>सालको पहिलो महिना</u>मा आउनेछौ, जुन यही उद्देश्‍यको लागि तय गरिएको छ । यसै महिनामा तिमीहरू मिश्रबाट बाहिर आएका हौ ।</p></li></ul><p>२. मानिसहरूलाई थाहा भएका महिनाहरूको प्रयोग गर्नुहोस् ।</p><ul><li><p>त्यो समयमा, तिमीहरू मेरो सामुन्‍ने <u>मार्च महिना</u>मा आउनेछौ, जुन यही उद्देश्‍यको लागि तय गरिएको छ । यसै महिनामा तिमीहरू मिश्रबाट बाहिर आएका हौ ।</p></li><li><p>यो तिमीहरूको लागि सधैँ नै एउटा विधि हुनेछ कि <u>सेप्‍टेम्बरको अन्त्यतिर मैले चुनेको दिनमा</u>, तिमीहरूले आफैँलाई नम्र तुल्याउनुपर्छ र कुनै काम गर्नु हुँदैन ।</p></li></ul><p>३. कुनै महिना कुन मौसममा परेको हो भनेर प्रस्‍टसँग भन्‍नुहोस् ।</p><ul><li><p>यो तिमीहरूको लागि सधैँ नै एउटा विधि हुनेछ कि <u>शरद ऋृतुमा, सातौँ महिनाको दशौँ दिनमा</u>, तिमीहरूले आफैँलाई नम्र तुल्याउनुपर्छ र कुनै काम गर्नु हुँदैन ।</p></li></ul><p>४. समयलाई महिनामा भन्दा पनि मौसमहरूमा जनाउनुहोस् ।</p><ul><li><p>यो तिमीहरूको लागि सधैँ नै एउटा विधि हुनेछ कि <u>शरद ऋृतुको सुरुतिर मैले चुनेको दिनमा</u><sup>१</sup>, तिमीहरूले आफैँलाई नम्र तुल्याउनुपर्छ र कुनै काम गर्नु हुँदैन ।</p><ul><li><p>पादटिप्‍पणी चाहिँ यस्तो हुने थियोः</p></li></ul></li><li><p><sup>[१]</sup>हिब्रूमा यसो भनिन्छ, “सातौँ महिना, त्यस महिनाको दशौँ दिनमा ।”</p></li></ul>",
    "associations": {
      "passage": [],
      "resource": [
        {
          "reference_id": 26687,
          "content_id": 727686,
          "resource_code": "UWTranslationManual",
          "label": "ग्रहण गरिएको ज्ञान र अन्तर्निहित जानकारी",
          "language": "nep"
        }
      ]
    }
  }
]