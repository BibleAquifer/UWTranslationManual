[
  {
    "content_id": 727708,
    "reference_id": 26708,
    "version": "1.0.0",
    "title": "नामको काम गर्ने विशेषण",
    "media_type": "Text",
    "index_reference": "नामको काम गर्ने विशेषण",
    "language": "nep",
    "content": "<h3>वर्णन</h3><p>केही भाषामा विशेषणको प्रयोग उक्त विशेषणले वर्णन गर्ने वस्तुहरूको वर्गलाई जनाउनको लागि प्रयोग गरिन्छ। यस्तो अवस्थामा यसले नामको कार्य गर्छ। उदाहरणको लागि &quot;धनी&quot; विशेषण हो। &quot;धनी&quot; शब्द विशेषण हो भन्‍ने दुई उदाहरणहरू यस प्रकार छन्ः</p><blockquote><p><strong>धनी मानिस</strong>का धेरै भेडाबाख्राका बगाल र गाई-गोरुका बथान थिए (२ शमुएल १२:२ यूएलटि)</p></blockquote><p>&quot;धनी&quot; शब्द &quot;मानिस&quot; को अगाडि आएर यसले &quot;मानिस&quot;को वर्णन गरेको छ।</p><blockquote><p><strong>त्‍यो अब उप्रान्‍त धनी हुने छैन</strong>, र उसको सम्‍पत्ति रहने छैन। (अय्यूब १५:२९ क यूएलटि)</p></blockquote><p>विशेषण &quot;धनी&quot; क्रियापद &quot;हुने&quot; को पछि आएको छ र यसले सर्वनाम &quot;त्यो&quot; को वर्णन गरेको छ।</p><p>तल दिइएको शब्द &quot;धनी&quot; ले नामको पनि काम गरेको छ।</p><blockquote><p><strong>धनीले</strong> आधा-शेकेलभन्‍दा बढी र गरीबले त्‍यसभन्‍दा कम नदेओस्‌। (प्रस्थान ३०:१५ ख यूएलटि)</p></blockquote><p>प्रस्थान ३०:१५ मा भएको &quot;धनी&quot; शब्दले नामको काम गरेको छ र यसले धनी मानिसहरूलाई जनाएको छ। &quot;गरीब&quot; शब्दले पनि नामको काम गरेको छ र गरीब मानिसहरूलाई जनाएको छ।</p><h3>यो अनुवादको विषय हुनुको कारण</h3><ul><li><p>बाइबलका धेरै पटक मानिसहरूको समूहलाई जनाउनको लागि विशेषणहरूलाई नामको रूपमा प्रयोग गरिएको छ।</p></li><li><p>केही भाषामा यसरी विशेषणहरूको प्रयोग गरिँदैन।</p></li><li><p>कुनै पनि खण्डले मानिसहरूको समूहको बारेमा नभइ कुनै निश्‍चित व्यक्तिको बारेमा बताइरहेको छ भनेर यी भाषाका पाठकहरूले बुझ्‍न सक्छन्।</p></li></ul><h3>बाइबलबाट उदाहरणहरू</h3><blockquote><p>दुष्‍टहरूको राजदण्‍ड <strong>धर्मीका</strong> निम्‍ति राखिएको देशमा रहने छैन, (भजनसंग्रह १२५:३क यूएलटि)</p></blockquote><p>यहाँ प्रयोग गरिएको &quot;धर्मी&quot; शब्दले कुनै एक धर्मी व्यक्तिलाई नभइ धर्मी मानिसहरूलाई जनाउँछ।</p><blockquote><p>धन्‍य <strong>नम्रहरू</strong>, किनभने तिनीहरूले पृथ्‍वीको अधिकार पाउने छन्‌। (मत्ती ५:५क यूएलटि)</p></blockquote><p>यहाँ प्रयोग गरिएको &quot;नम्र&quot; शब्दले नम्र मानिसहरूको समूहलाई जनाउँछ।</p><h3>अनुवादका रणनीतिहरू</h3><p>यदि तपाईंको भाषामा विशेषणलाई नामको रूपमा प्रयोग गरिन्छ भने त्यसको प्रयोग गर्नुहोस्। यदि यसको प्रयोग गर्दा अनौठो सुनिन्छ वा सन्देश स्पष्ट हुँदैन भने अर्को विकल्प यहाँ दिइएको छः</p><p>(१) उक्त विशेषणलाई व्याख्या गर्ने नामसँग विशेषणको प्रयोग गर्नुहोस्।</p><h3>अनुवाद रणनीतिहरू प्रयोगका उदाहरणहरू</h3><p>(१) उक्त विशेषणलाई व्याख्या गर्ने नामसँग विशेषणको प्रयोग गर्नुहोस्।</p><ul><li><p>दुष्‍टहरूको राजदण्‍ड <strong>धर्मीका</strong> निम्‍ति राखिएको देशमा रहने छैन, (भजनसंग्रह १२५:३क यूएलटि)</p></li><li><p>दुष्‍टहरूको राजदण्‍ड <strong>धर्मी मानिसहरूका</strong> निम्‍ति राखिएको देशमा रहने छैन,</p></li><li><p>धन्‍य <strong>नम्रहरू</strong> &nbsp;(मत्ती ५:५क यूएलटि)</p></li><li><p>धन्‍य <strong>नम्र मानिसहरू</strong></p></li></ul>",
    "associations": {
      "passage": [],
      "resource": []
    }
  }
]