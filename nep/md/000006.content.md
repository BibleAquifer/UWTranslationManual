# Translation Manual (unfoldingWord)

**unfoldingWord® Translation Academy** © 2022 unfoldingWord. Released under CC BY\-SA 4\.0 license. *unfoldingWord® Translation Academy* has been adapted in the following languages: Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文) from *unfoldingWord® Translation Academy* © 2022 unfoldingWord. Released under CC BY\-SA 4\.0 license by Mission Mutual



--------------------------------

## बाइबलीय बिम्बविधान - मानव निर्मित वस्तुहरू (id: 727660)

बाइबलमा भएका मानव निर्मित वस्तुहरूसँग सम्बन्धित बिम्बहरूको सूची तल दिइएको छ । सूचीमा प्रयोग भएका मानव निर्मित वस्तुहरूले विचारको प्रतिनिधित्व गर्छन् । बिम्बको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपस्थितीचाहिँ अवश्य हुन्छ ।

#### काँसाले शक्तिलाई जनाउँछ

> उहाँले मेरा हातहरूलाई युद्धको निम्‍ति तालीम दिनुहुन्‍छ, यसैले मेरा पाखुराले काँसाको धनु झुकाउन सक्‍छन्‌ । (भजनसंग्रह १८:३४)

#### साङ्लाहरूले नियन्त्रणलाई जनाउँछन्

> हामी उनीहरूका साङ्‌लाहरू छिनालौं, र उनीहरूका बन्‍धनहरू फुकाऔं । (भजनसंग्रह २:३)

#### पहिरनले नैतिक गुणहरू (भावनाहरू, प्रवृत्तिहरू, आत्मा र जीवन) लाई जनाउँछ

> उनै परमेश्‍वर, जसले मलाई शक्तिशाली तुल्‍याउनुहुन्‍छ । (भजनसंग्रह १८:३२)

> उहाँको पेटी धार्मिकता हुने छ, र उहाँको कम्‍मरको पटुका सत्‍यता हुने छ । (यशैया ११:५)

> मलाई दोष लाउनेहरूले अपमानको वस्‍त्र लाएका हुने छन्‌, र आफ्‍नो शर्मको खास्‍टोले ढाकेका हुने छन्‌ । (भजनसंग्रह १०९:२९)

> म त्‍यसका शत्रुहरूलाई शर्मको वस्‍त्र पहिराउने छु, तर त्‍यसका शिरको मुकुट प्रकाशमय हुने छ ।(भजनसंग्रह १३२:१८)

#### पासो (चरा समात्‍नको निम्ति धागोले बनाइएको हलुका जाल) ले मृत्युको प्रतिनिधित्व गर्छ

> निश्‍चय नै उहाँले तिमीलाई शिकारीको पासोबाट, र घातक रूढीबाट बचाउनुहुने छ। (भजनसंग्रह ९१:३)

> मृत्‍युको बन्‍धनले मलाई अलमलाइदियो, र चिहानको वेदना ममाथि आइपर्‍यो । दु:ख र शोकले मलाई छोप्‍यो । (भजनसंग्रह ११६:३)

> दुष्‍टहरूले मलाई डोरीले बाँधे पनि म तपाईंको व्‍यवस्‍थालाई बिर्सने छैनँ । (भजनसंग्रह ११९:६१)

> दुष्‍टहरूले मेरो निम्‍ति पासो थापेका छन्‌, (भजनसंग्रह ११९:११०)

> दुष्‍टहरूचाहिँ आफ्‍नै हातका कामको जालमा फसेका छन्‌ । (भजनसंग्रह ९:१६)

> तर तिनीहरू जाति\-जातिहरूसँग मिसिए, र तिनीहरूका रीतिहरू अपनाए । तिनीहरूले उनीहरूका मूर्तिहरू पुजे, र ती तिनीहरूका निम्‍ति पासो बने । (भजनसंग्रह १०६:३५–३६)

#### पालले घर , वासस्थान तथा सन्तानहरूलाई जनाउँछ

> परमेश्‍वरले निश्‍चय तँलाई सदाको निम्‍ति नाश गर्नुहुने छ। उहाँले तँलाई तानेर तेरो निवासस्‍थानबाट निकाल्‍नुहुने छ (भजनसंग्रह ५२:५)

> दुष्‍टको घर भत्‍काइने छ, तर ईमानदारको पालमा फलिफाप हुने छ । (हितोपदेश १४:११)

> प्रेममा एउटा सिंहासन स्‍थापित गरिने छ, त्‍यसमा दाऊदको घरानाबाट विश्‍वासयोग्‍यसाथ एक मानिस विराजमान हुनुहुने छ। (यशैया १६:५)

* **Associated Articles:** रूपक (ID: `727706@Unknown`); लक्षणा (ID: `727707@Unknown`)

