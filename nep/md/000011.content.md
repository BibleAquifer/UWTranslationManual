# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय बिम्बविधान - बोटबिरूवाहरू (id: 727665)

बाइबलमा प्रयोग गरिएका बोटबिरूवाहरूसँग सम्बन्धित बिम्बहरू तल दिइएका छन् । सूचीमा प्रयोग भएका बोटबिरूवाहरूसँग सम्बन्धित नमुनाहरूले विचारको प्रतिनिधित्व गर्छन् । नमुनाको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थिति भने अवश्य हुन्छ ।

#### हाँगाले कुनै व्यक्तिको सन्तानलाई जनाउँछ

तल दिइएको उदाहरणमा यशैयाले यिशैका सन्तान र यर्मियाले दाऊदा सन्तानको बारेमा लेखेका छन् ।

> यिशैको ठुटाबाट एउटा टुसा निस्‍कने छ, त्‍यसका जराहरूबाट निस्‍केको हाँगाले फल फलाउने छ । परमप्रभुका आत्‍मा उहाँमा रहनुहुने छ— बुद्धि र समझका आत्‍मा । (यशैया ११:१)

> परमप्रभु भन्‍नुहुन्‍छ, “हेर, यस्‍ता दिन आउँदैछन्, जब म दाऊदको वंशबाट एउटा धार्मिक हाँगा खडा गर्ने छु । एक जना राजा जसले बुद्धिसित राज गर्ने छन्, र जे उचित र ठीक छ त्‍यही तिनले देशमा गर्ने छन्‌ । (यर्मिया २३:५)

अय्यूबमा लेखिएको "त्‍यसका माथिका हाँगाहरू ओइलाउँछन्‌” ले त्यसका कुनै सन्तानहरू हुने छैनन् भन्‍ने अर्थ दिन्छ ।

> त्‍यसका तलतिरका जराहरू सुक्‍छन्, त्‍यसका माथिका हाँगाहरू ओइलाउँछन्‌ । पृथ्‍वीबाट त्‍यसको सम्‍झना लोप हुन्‍छ, संसारमा त्‍यसको नाउँनिशानै रहने छैन । (अय्यूब १८:१७)

#### बोटबिरूवाले व्यक्तिलाई जनाउँछ ।

> परमेश्‍वरले निश्‍चय तँलाई सदाको निम्‍ति नाश गर्नुहुने छ। उहाँले तँलाई तानेर तेरो निवासस्‍थानबाट निकाल्‍नुहुने छ । (भजनसंग्रह ५२:५)

#### बोटबिरूवाले भावना वा प्रवृत्तिको प्रतिनिधित्व गर्छ

जसरी कुनै एक प्रकारको बीउले त्यस्तै किसिमको बोटबिरूवा बढ्ने कुरालाई जनाउँछ, त्यसरी नै कुनै एक किसिमको व्यवहारले त्यस्तै किसिमको परिणाम निम्त्याउँछ ।

पदहरूमा प्रयोग गरिएका भावना वा प्रवृत्तिलाई रेखांकित गरिएको छ ।

> आफ्‍ना निम्‍ति धार्मिकताका बीउ रोप, र अचूक प्रेमको कटनी गर ।(होशे १०:१२)

> मैले देखेको छु, कि अधर्म जोत्‍ने र दु:ख छर्नेहरूले, आफैले छरेको कुराको कटनी गर्छन् । (अय्यूब ४:८)

> तिनीहरू बतास छर्दछन्, र तिनीहरूले भुमरीको कटनी गर्नेछन्‌ । (होशे ८:७)

> तिमीहरूले त न्‍यायलाई विष र धार्मिकताका फललाई तीतोपन बनाएका छौ । (आमोस ६:१२)

> अब जुन कुराहरूमा तिमीहरू अहिले शर्माउँछौ, सो कुराहरूबाट तिमीहरूले के प्रतिफल पायौ? (रोमी ६:२१)

#### रूखले व्यक्तिलाई जनाउँछ

> त्‍यो खोलाको किनारमा रोपेको बोटजस्‍तै हुन्‍छ, जसले आफ्‍नो ऋतुमा फल दिन्‍छ, अनि जसको पात कहिल्‍यै ओइलाउँदैन । त्‍यसले जे पनि गर्छ, त्‍यसमा त्‍यो सफल हुन्‍छ । (भजनसंग्रह १:३)

> मैले एक जना दुष्‍ट र अत्‍याचारी मानिसलाई देखेको छु, जो सप्रेको देवदारुको वृक्षजस्‍तो थियो । (भजनसंग्रह ३७:३५)

> मचाहिँ परमेश्‍वरको भवनमा हरियो जैतूनको वृक्षसमान छु । (भजनसंग्रह ५२:८)

* **Associated Articles:** रूपक (ID: `727706@Unknown`); लक्षणा (ID: `727707@Unknown`)

