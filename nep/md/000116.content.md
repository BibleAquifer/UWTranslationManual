# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय आयतन (id: 727811)

### वर्णन

तलका शब्दावलीहरू एउटा भाँडामा कति अटाउँछ भनी उल्लेख गर्न बाइबलमा प्रयोग गरिएका आयतनका प्रचलित एकाइहरू हुन् । भाँडाहरू र नापहरू तरल (जस्तै दाखमद्य) र ठोस (जस्तै अन्‍न) दुबैलाई जनाउनको लागि प्रयोग गरिएका छन् । मापीय नाप बाइबलीय नापसँग ठ्याक्कै मेल खाँदैनन् । बाइबलीय नाप सम्भवतः समय र ठाउँअनुसार फरक\-फरक थिए । तल दिइएका समतुल्य नापहरू औसत मापन प्रदान गर्ने प्रयत्‍न हो ।

| प्रकार | मौलिक नाप | लिटर |
| --- | --- | --- |
| \-\-\-\-\-\-\-\- | \-\-\-\-\-\-\-\- | \-\-\-\-\-\-\-\- |
| सुख्खा | ओमर | २ लिटर |
| सुख्खा | एफा | २२ लिटर |
| सुख्खा | होमेर | २२० लिटर |
| सुख्खा | कोर | २२० लिटर |
| सुख्खा | सिआ | ७.७ लिटर |
| सुख्खा | लेथेक | ११४.८ लिटर |
| तरल | मेट्रिट | ४० लिटर |
| तरल | बाथ | २२ लिटर |
| तरल | हिन | ३.७ लिटर |
| तरल | केब | १.२३ लिटर |
| तरल | लग | ०.३१ लिटर |  |

#### अनुवादका सिद्धान्तहरू

* बाइबलका समयका मानिसहरूले मिटर, लिटर, र किलोग्रामजस्ता आधुनिक नापहरू प्रयोग गरेनन् । मौलिक नापहरू प्रयोग गर्दा मानिसहरूले ती नापहरू प्रयोग गर्ने लामो समयअघि बाइबल लेखिएको थियो भन्‍ने बुझ्‍न पाठकहरूलाई सहायता गर्न सक्छ ।
* आधुनिक नापको प्रयोगले पाठ अझ स्पष्टसँग बुझ्‍न पाठकहरूलाई सहायता पुर्‍याउन सक्छ ।
* जुनसुकै नाप प्रयोग गरे तापनि पनि सम्भव भएमा पादटिप्पणीमा वा पाठ्यांशमा अर्को किसिमको मापन प्रणालीलाई उल्लेख गर्नु राम्रो हुन्छ ।
* यदि तपाईंले बाइबलीय नापहरू प्रयोग गर्नुहुन्‍न भने पाठकहरूलाई ती नापहरू सही छन् भन्‍ने भान नपार्नुहोस् । उदाहरणको निम्ति, यदि तपाईंले हिनलाई "३.६" लिटर भनेर अनुवाद गर्नुभयो भने पाठकहरूले त्यो नाप ३.७ वा ३.८ नभई ३.६ नै हो भन्‍ने सोच्‍न सक्छन् । "साढे तीन लिटर" वा "चार लिटर" भन्‍ने किसिमको लगभग नाप प्रयोग गर्नु उत्तम हुन्छ ।
* परमेश्‍वरले मानिसहरूलाई कुनै चिज कति प्रयोग गर्ने भनी बताउनुहुँदा र मानिसहरूले आज्ञा पालन गरेर ती परिमाणहरू प्रयोग गर्दा, "लगभग" भनेर अनुवाद नगर्नुहोस् । नत्र, उनीहरूले जति प्रयोग गर्दा पनि परमेश्‍वरले पर्वाह गर्नुहुन्‍न भन्‍ने छाप छोड्ने छ ।

### जब नापको एकाइ उल्लेख गरिन्छ

#### अनुवादका रणनीतिहरू

१. युएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही हुन् । तिनीहरूको हिज्‍जे युएलटीमा भएको जस्तै गरी उल्लेख गर्नुहोस् वा उच्चाचरण गर्नुहोस् । (शब्दहरूको नक्कल वा सापटी शब्दहरू हेर्नुहोस्)

२. युएसटीमा प्रयोग गरिएका नापहरू प्रयोग गर्नुहोस् । युएसटीका अनुवादकहरूले मापन प्रणालीका मात्रालाई कसरी उल्लेख गर्ने भनी पहिले नै सोचिसकेका हुन्छन् ।

३. तपाईंको भाषामा प्रयोग गरिसकिएका नापहरू प्रयोग गर्नुहोस् । यसो गर्नको निम्ति तपाईंले हरेक मापन प्रणालीसँग सम्बन्धित तपाईंको नापहरू जान्‍नुपर्छ र हरेक नाप तय गर्नुपर्छ ।

४. युएलटीका नापहरू प्रयोग गर्नुहोस् र तपाईंका मानिसहरूले बुझ्‍ने नापलाई पाठ्यांश वा टिप्पणीमा उल्लेख गर्नुहोस् ।

५. तपाईंका मानिसहरूले जानेका नापहरू प्रयोग गर्नुहोस् र युएलटीका नापहरूलाई पाठ्यांश वा टिप्पणीमा उल्लेख गर्नुहोस् ।

#### अनुवादका रणनीतिहरू प्रयोग गरिएको

सबै रणनीतिहरू यशैया ५:१० मा प्रयोग गरिएका छन् ।

> दश हल गोरुले जोत्‍ने दाखबारीले एक बाथ दाखमद्य, र एक होमर बीउले एक एफा अन्‍न मात्र उब्‍जाउने छ ।” (यशैया ५:१० यूएलटी)

१. युएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही हुन् । तिनीहरूको हिज्‍जे युएलटीमा भएको जस्तै गरी उल्लेख गर्नुहोस् वा उच्चाचरण गर्नुहोस् । (शब्दहरूको नक्कल वा सापटी शब्दहरू हेर्नुहोस्)

> > “दश हल गोरुले जोत्‍ने दाखबारीले एक **बाथ** दाखमद्य, र एक **होमेर** बीउले एक **एफा** अन्‍न मात्र उब्‍जाउने छ ।”

२. युएसटीमा प्रयोग गरिएका नापहरू प्रयोग गर्नुहोस् । युएसटीका अनुवादकहरूले मापन प्रणालीका मात्रालाई कसरी उल्लेख गर्ने भनी पहिले नै सोचिसकेका हुन्छन् ।

> > “दश हल गोरुले जोत्‍ने दाखबारीले **२२ लिटर** दाखमद्य र **२२० लिटर** बीउले **२२ लिटर** अन्‍न मात्र उब्‍जाउने छ ।”

> > “दश हल गोरुले जोत्‍ने दाखबारीले **२२ पाथी** दाखमद्य र **१० पाथी** बीउले **१ पाथी** अन्‍न मात्र उब्‍जाउने छ ।”

३. तपाईंको भाषामा प्रयोग गरिसकिएका नापहरू प्रयोग गर्नुहोस् । यसो गर्नको निम्ति तपाईंले हरेक मापन प्रणालीसँग सम्बन्धित तपाईंको नापतौलहरू जान्‍नुपर्छ र हरेक नाप तय गर्नुपर्छ ।

> > “दश हल गोरुले जोत्‍ने दाखबारीले **६ ग्यालन** दाखमद्य र **साढे ६ बुसेल** बीउले \*\*२० क्‍वार्ट" अन्‍न मात्र उब्‍जाउने छ ।”

४. युएलटीका नापहरू प्रयोग गर्नुहोस् र तपाईंका मानिसहरूले बुझ्‍ने नापलाई पाठ्यांश वा टिप्पणीमा उल्लेख गर्नुहोस् । तल दिइएका पाठ्यंशले दुवै नापहरू भएको कुरा देखाउँछ ।

> > “दश हल गोरुले जोत्‍ने दाखबारीले **१ बाथ (६ ग्यालन)** दाखमद्य र **१ होमर (साढे ६ बुसेल)** बीउले **१ एफा (२० क्‍वार्ट)** अन्‍न मात्र उब्‍जाउने छ ।”

५. तपाईंका मानिसहरूले जानेका नापहरू प्रयोग गर्नुहोस् र युएलटीका नापहरूलाई पाठ्यांश वा टिप्पणीमा उल्लेख गर्नुहोस् । तलको पाठ्यांशले पादटिप्‍णीहरूमा उल्लेख गरिएका यूएलटी नापहरू देखाउँछ ।

> > “दश हल गोरुले जोत्‍ने दाखबारीले २२ लिटर१ दाखमद्य र २२० लिटर२ बीउले २२ लिटर३ अन्‍न मात्र उब्‍जाउने छ ।”

पादटिप्पणीमा यस्तो देखिन्छः

> > \[१]एक बाथ \[२]एक होमर \[३]एक एफा

### जब मापनको एकाइको आशय व्यक्त गरिन्छ

कहिलेकाहीँ हिब्रूले आयतनको कुनै खास एकाइ निर्दिष्ट गर्दैन तर अंक मात्र प्रयोग गर्छ । यी अवस्थाहरूमा, युएलटी र युएसटी लगायतका धेरै अङ्ग्रेजी संस्करणहरूले "नाप" शब्द थप्छन् ।

> तिमीहरू **२० मुरी** अन्‍नको थुप्रोमा आउँदा **१० मुरी** मात्र पायौ र दाखमद्यको कोलबाट **५० लिटर** निकाल्‍न आउँदा **२० लिटर** मात्र पायौ। (हाग्गै २:१६ यूएलटी)

### अनुवादका रणनीतिहरू

१. एकाइविनाको अंक मात्र प्रयोग गरेर शब्दिक रूपमा अनुवाद गर्नुहोस् ।

२. "नाप" वा "मात्रा" वा "परिमाण" जस्ता सामान्य शब्द प्रयोग गर्नुहोस् ।

३. भाँडाको उपयुक्त नाम प्रयोग गर्नुहोस्, जस्तै अन्‍नको निम्ति "पाथी" वा दाखमद्यको निम्ति "माना" ।

४. तपाईंको अनुवादमा पहिलेदेखि नै तपाईंले प्रयोग गरिरहनुभएको नापको एकाइ प्रयोग गर्नुहोस् ।

#### अनुवाद रणनीतिहरू प्रयोग गरिएका

हाग्गै २:१६ मा सबै रणनीतिहरू प्रयोग गरिएका छन् ।

> तिमीहरू **२० मुरी** अन्‍नको थुप्रोमा आउँदा **१० मुरी** मात्र पायौ र दाखमद्यको कोलबाट **५० लिटर** निकाल्‍न आउँदा **२० लिटर** मात्र पायौ। (हाग्गै २:१६ यूएलटी)

१. एकाइविनाको अंक मात्र प्रयोग गरेर शब्दिक रूपमा अनुवाद गर्नुहोस् ।

> > तिमीहरू **२०** अन्‍नको थुप्रोमा आउँदा **१०** मात्र पायौ र दाखमद्यको कोलबाट **५०** निकाल्‍न आउँदा **२०** मात्र पायौ।

२. "नाप" वा "मात्रा" वा "परिमाण" जस्ता सामान्य शब्द प्रयोग गर्नुहोस् ।

> > तिमीहरू **२० मात्रा** अन्‍नको थुप्रोमा आउँदा **१० मात्रा** मात्र पायौ र दाखमद्यको कोलबाट **५० मात्रा** निकाल्‍न आउँदा **२० मात्रा** मात्र पायौ।

३. भाँडाको उपयुक्त नाम प्रयोग गर्नुहोस्, जस्तै अन्‍नको निम्ति "पाथी" वा दाखमद्यको निम्ति "माना" ।

> > तिमीहरू **२० पाथी** अन्‍नको थुप्रोमा आउँदा **१० पाथी** मात्र पायौ र दाखमद्यको कोलबाट **५० माना** निकाल्‍न आउँदा **२० माना** मात्र पायौ।

४. तपाईंको अनुवादमा पहिलेदेखि नै तपाईंले प्रयोग गरिरहनुभएको नापको एकाइ प्रयोग गर्नुहोस् ।

> > तिमीहरू **२० मुरी** अन्‍नको थुप्रोमा आउँदा **१० मुरी** मात्र पायौ र दाखमद्यको कोलबाट **५० लिटर** निकाल्‍न आउँदा **२० लिटर** मात्र पायौ।

* **Associated Articles:** शब्दहरूलाई सार्ने वा सापटी लिने (ID: `727843@UWTranslationManual`)

