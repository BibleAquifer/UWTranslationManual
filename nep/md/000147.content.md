# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## शब्दहरूलाई सार्ने वा सापटी लिने (id: 727843)

### विवरण

कहिलेकाहीँ बाइबलले ती कुराहरू समावेश गर्छ जुन तपाईंको संस्कृतिको हिस्‍सा हुँदैनन् र जसको लागि तपाईंको भाषामा शब्द नहुन सक्‍छ । यसले ती मानिसहरू र स्थानहरूलाई पनि समावेश गर्छ जसको लागि तपाईंको भाषामा नाउँहरू नहुन सक्‍छ ।

त्यसो हुँदा तपाईंले परिचित भाषामा बाइबलबाट शब्द "सापटी" लिन सक्‍नुहुन्छ र तपाईंले यसलाई आफ्नै भाषाको आफ्नै अनुवादमा प्रयोग गर्न् सक्‍नुहुन्छ । यसको अर्थ तपाईंले मूलभुत रूपमा त्यसलाई जुन भाषाबाट लिनुभएको उही नै हुन्छ । शब्दहरू “सापटी” कसरी लिने भनेर यस पृष्‍ठले बताउँछ । (तपाईंको भाषामा नभएका शब्दहरूलाई अनुवाद गर्ने अरू तरिकाहरू पनि छन् । हेर्नुहोस् अज्ञात कुराहरूको अनुवाद.)

### बाइबलबाट लिइएका उदाहरणहरू

> उहाँले बाटो छेउमा एउटा अञ्‍जीरको रूख देख्‍नुभयो, उहाँ त्यतातिर जानुभयो । (मत्ती २१:१९ ULT)

यदि तपाईंको भाषा बोलिने क्षेत्रमा कुनै पनि अञ्‍जीरका रूखहरू छैनन् भने, यस किसिमको रूखको लागि तपाईंको भाषामा नाउँ नहुन सक्‍छ ।

> उहाँको मास्‍तिर **सराफहरू** खड़ा थिए— प्रत्‍येकका छ\-छ वटा पखेटा थिए। दुई वटा पखेटाले तिनीहरूले आफ्‍नो मुख ढाकेका थिए, दुई वटाले आफ्‍ना खुट्टा ढाकेको थिए, र दुई वटाले उडिरहेका थिए । (यशैया ६:२ ULT)

यस किसिमको प्राणीको लागि तपाईंको भाषामा नाउँ नभएको हुन सक्‍छ ।

> एउटा ईश्‍वरवाणी **मलाकी**द्वारा इस्राएललाई परमप्रभुको वचन: 2“मैले तिमीहरूलाई प्रेम गरें,” परमप्रभु भन्‍नुहुन्‍छ। (मलाकी १:१ ULT)

मलाकी चाहिँ तपाईंको भाषा बोल्‍ने मानिसहरूले प्रयोग गर्ने नाउँ नहुन सक्‍छ ।

### अनुवाद रणनीतिहरू

अर्को भाषाबाट शब्दहरू सापटी लिँदा सचेत हुनुपर्ने थुप्रै कुराहरू छन् ।

* विभिन्‍न भाषाहरूले विभिन्‍न लिपीहरू प्रयोग गर्छन्, जस्तो कि हिब्रू, ग्रीक, ल्याटिन, सिरिल्लिक, देवनागरी, र कोरियन लिपीहरू । यी लिपीहरूले तिनीहरूको वर्णमालाहरू दर्शाउन विभिन्‍न आकारहरू प्रयोग गर्छन् ।
* एउटै लिपीको प्रयोग गर्ने भाषाहरूले त्यस लिपीमा भएका अक्षरहरूलाई फरक किसिमले उच्‍चारण गर्न सक्‍छन् । उदाहरणको लागि, अङ्ग्रेजी बोल्‍ने मानिसहरूले “वाइ” अक्षरलाई उच्‍चारण गरेजस्तै गरी जर्मन बोल्ने मानिसहरूले “जे” अक्षरलाई उच्‍चारण गर्छन् ।
* सबै भाषाहरूमा एउटै आवाजहरू वा आवाजहरूको संयोजनहरू हुँदैनन् । उदाहरणको लागि, धेरै भाषाहरूमा अङ्ग्रेजी शब्द “थिन्क”मा भएको “थ”को नरम आवाज हुँदैन, र केही भाषाहरूले “स्‍टप” शब्दमा भएको जस्तो “स्‍ट” भन्‍ने आवाजहरूको संयोजनबाट कुनै शब्दलाई सुरु गर्न सक्‍दैनन् ।

शब्द सापटी लिने थुप्रै तरिकाहरू छन् ।

१. यदि तपाईंले जुन भाषाबाट अनुवाद गरिरहनुभएको छ त्यसभन्दा भिन्‍नै लिपी तपाईंको भाषामा प्रयोग गरिन्छ भने, तपाईंले हरेक अक्षरको निम्ति तपाईंको भाषाको लिपीको सोही अक्षरलाई प्रतिस्थापन गर्न सक्‍नुहुन्छ । २. तपाईंले अर्को भाषाले त्यसको हिज्‍जे लेखेजस्तै गरेर लेख्‍न सक्‍नुहुन्छ, र ती अक्षरहरूलाई सामान्य रूपमा तपाईंको भाषामा जसरी उच्‍चारण गरिन्छ त्यसरी नै उच्‍चारण गर्न सक्‍नुहुन्छ । ३. अर्को भाषाले उच्‍चारण गरेजस्तै किसिमले तपाईंले पनि त्यो शब्दलाई उच्‍चारण गर्न सक्‍नुहुन्छ, र तपाईंको भाषाको नियमहरूसँग मिल्‍ने गरी हिज्‍जेलाई मिलाउन सक्‍नुहुन्छ ।

### अनुवादका रणनीतिहरू प्रयोग गरिएका उदाहरणहरू

१. यदि तपाईंले जुन भाषाबाट अनुवाद गरिरहनुभएको छ त्यसभन्दा भिन्‍नै लिपी तपाईंको भाषामा प्रयोग गरिन्छ भने, तपाईंले हरेक अक्षरको निम्ति तपाईंको भाषाको लिपीको सोही अक्षरलाई प्रतिस्थापन गर्न सक्‍नुहुन्छ ।

> צְפַנְיָ֤ה \- हिब्रू अक्षरहरूमा एउटा मानिसको नाउँ । \> \> “सपन्याह” \- रोमन अक्षरहरूमा त्यही नाउँ ।

२. तपाईंले अर्को भाषाले त्यसको हिज्‍जे लेखेजस्तै गरेर लेख्‍न सक्‍नुहुन्छ, र ती अक्षरहरूलाई सामान्य रूपमा तपाईंको भाषामा जसरी उच्‍चारण गरिन्छ त्यसरी नै उच्‍चारण गर्न सक्‍नुहुन्छ ।

> सपन्याह \- यो एउटा मानिसको नाउँ हो । \> \> “Zephaniah” \- यो अङ्ग्रेजीमा हिज्‍जे भएको नाउँ हो, तर तपाईंले यसलाई तपाईंको भाषाको नियमहरूअनुसार उच्‍चारण गर्न सक्‍नुहुन्छ ।

३. अर्को भाषाले उच्‍चारण गरेजस्तै किसिमले तपाईंले पनि त्यो शब्दलाई उच्‍चारण गर्न सक्‍नुहुन्छ, र तपाईंको भाषाको नियमहरूसँग मिल्‍ने गरी हिज्‍जेलाई मिलाउन सक्‍नुहुन्छ ।

> सपन्याह \- यदि तपाईंको भाषामा “जेट” छैन भने, तपाईंले “एस”लाई प्रयोग गर्न सक्‍नुहुन्छ । यदि तपाईंको लेखन प्रणालीले “पीएच”लाई प्रयोग गर्दैन भने, तपाईंले “एफ”लाई प्रयोग गर्न सक्‍नुहुन्छ । तपाईंले “आइ”लाई कसरी उच्‍चारण गर्नहुन्छ त्यसैअनुसार तपाईंले “आइ” वा “एआइ” वा “एवाइ”संग मिल्ने गरी उल्लेख गर्न सक्‍नुहुन्छ ।
> 
> 
> > “सेफनिया”

> > “सेफनइया”

> > “सेफनाया”

* **Associated Articles:** अज्ञातहरूको अनुवाद गर्नुहोस् (ID: `727844@UWTranslationManual`)

