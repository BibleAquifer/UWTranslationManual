# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## विस्तारित रूपक (id: 727685)

एक **विस्तारित रूपक** भनेको एकै समयमा धेरै बिम्बहरू र धेरै विचारहरू प्रयोग गर्ने एउटा सुस्पष्ट रूपक हो । यो एकल बिम्ब र एकल विचार प्रयोग गर्ने एउटा \[सरल रूपक] (../figs\-simetaphor/01\.md) भन्दा फरक हुन्छ । विस्तारित रूपकलाई लेखक/वक्ताले स्पष्ट रूपमा उल्लेख गर्छ तर जटिल रूपकलाई स्पष्ट रूपमा उल्लेख नगर्नु नै विस्तारित रूपक र \[जटिल रूपक] (../figs\-cometaphor/01\.md) बिचको भिन्नता यो हो ।

### विस्तारित रूपकको व्यख्या

एक रूपक प्रयोग गर्दा, लेखक/वक्ताले विषय र बिम्ब बिच कम्तिमा कुनै एउटा कुरासँग तुलना गर्न सकिने तत्कालीन विषयबारेको अमूर्त विचार व्यक्त गर्नको लागि कुनै भौतिक बिम्ब प्रयोग गर्छ। विस्तारित रूपकमा, लेखक/वक्ताले विषयलाई स्पष्ट रूपमा उल्लेख गर्छन् र त्यसपछि धेरै बिम्बहरूको वर्णन गर्छन् र धेरै विचारहरू बताउँछन् ।

यशैया ५:१ख\-७ मा, अगमवक्ता यशैयाले दाखबारी (**बिम्ब**)लाई परमेश्‍वर र उनीहरूसँग उहाँको करारप्रति अविश्‍वासयोग्य भएका उहाँका मानिसहरूको रूपमा इस्राएल राष्ट्र (**विषय**) सँगको परमेश्‍वरको निराशा (**विचार**) व्यक्त गर्न प्रयोग गर्छन् । किसानहरूले आफ्नो बगैंचाको हेरचाह गर्छन्, र आफ्नो दाखबारीमा खराब फल फल्यो भने किसानहरू निराश हुन्छन्। यदि दाखबारीले लामो समयसम्म खराब फल मात्र फलाउँछ भने, किसानले अन्ततः यसको हेरचाह गर्न छोड्छ। हामी यसलाई विस्तारित रूपक भन्छौं किनभने अगमवक्ताले दाखबारीसँग सम्बन्धित धेरै बिम्बहरू साथै परमेश्‍वरको निराशाका धेरै पक्षहरूलाई विस्तृत रूपमा वर्णन गर्छन् ।

> १ख मेरो प्रियको एउटा धेरै मलिलो डाँडामा **दाखबारी** थियो। २ उनले **यसलाई खने**, **ढुङ्गाहरू हटाए** र एउटा उत्कृष्ट जातको दाखको **बोट रोपे**। उनले यसको बिचमा एउटा **मचान बनाए,** र **कोल पनि बनाए**। \*\* यसले दाख फलाउँछ कि भनेर उनले पर्खे\*\*, तर त्यसमा जङ्‌गली दाखहरू फल्यो\*\*। ३ त्यसैले अब, यरूशलेमका बासिन्दा र यहूदाको मानिस हो; म र मेरो दाखबारीको बिचमा न्याय गरिदेओ। ४ मेरो दाखबारीको लागि यो भन्दा बढी के गर्न सकिन्थ्यो, जुन मैले यसको लागि गरेको छैन? **जब मैले यसले दाख उत्पादन गरेको खोजेँ, यसले किन जङ्‌गली दाखहरू उत्पादन गर्‍यो**? ५ अब म मेरो दाखबारीलाई के गर्ने छु, सो म तिमीहरूलाई बताउने छु; म बारबन्देज हटाउने छु; म त्यसलाई खर्कमा परिणत गर्ने छु; म त्‍यसको पर्खाल भत्‍काउने छु, र त्‍यसलाई कुल्‍चीमिल्‍ची गरिने छ। ६ म त्‍यसलाई नष्ट पार्ने छु, र त्‍यसलाई काँटछाँट गरिने छैन र खनजोत गरिने छैन। बरु, सिउँडी र काँडाहरू उम्रने छन्। म बादलहरूलाई पनि त्‍यसमा वर्षा नगर्न आज्ञा दिने छु। ७ किनकि **सेनाहरूका परमप्रभुको दाखबारी इस्राएलको घराना हो**, र यहूदाका मानिसहरू उहाँको मनोहरपूर्ण रोपण हुन्। **उहाँ न्यायको पर्खाइमा हुनुहुन्थ्यो, तर त्यसको सट्टा त्यहाँ मारकाट भयो** धार्मिकताको प्रतीक्षा गर्नुभयो, तर, बरु, मद्दतको लागि हारगुहार गरियो\*\*। (यशैया ५:१ख\-७ ULT)

### बाइबलबाट लिइएका अन्य उदाहरणहरू

भजनसंग्रह २३ मा, परमेश्‍वर (**विषय**)ले आफ्ना मानिसहरूका निम्ति देखाउनुहुने सरोकार र हेरचाह (**विचार**) देखाउने तरिका वर्णन गर्न भजनसंग्रहका रचनाकारले गोठालोको भौतिक **बिम्ब** प्रयोग गर्छन् । गोठालाहरूले भेडाहरूका लागि गर्ने धेरै पक्षहरू (तिनीहरूलाई चरनमा र पानी खुवाउन लैजाने, तिनीहरूलाई सुरक्षा दिने, आदि) भजनसंग्रहका रचनाकारले वर्णन गर्छन्। परमेश्‍वरले त्यसलाई कसरी हेरचाह गर्नुहुन्छ (त्यसलाई जीवन, धार्मिकता, सान्त्वना दिने, आदि) भन्‍ने धेरै पक्षहरू भजनसंग्रहका रचनाकारले वर्णन गर्छन्। गोठालाहरूले भेडाहरूलाई आवश्यक पर्ने कुराहरू दिन्छन्, तिनीहरूलाई सुरक्षित ठाउँहरूमा लैजान्छन्, तिनीहरूको उद्धार गर्छन्, तिनीहरूलाई डोऱ्‍याउँछन् र तिनीहरूको सुरक्षा गर्छन्। परमेश्‍वरले आफ्ना मानिसहरूका निम्ति यी जस्तै कार्यहरू गर्नुहुन्छ।

> १ परमप्रभु मेरो गोठालो हुनुहुन्छ, मलाई कुनै कुराको अभाव हुँदैन। २ उहाँले **मलाई** हरेियो खर्कमा **लेटाउनुहुन्छ**, उहाँले **मलाई** शान्त पानीको छेउमा \*\*डोर्‍याउनुहुन्छ \*\*। ३ उहाँले मेरो प्राणलाई **पुनर्जीवित पार्नुहुन्छ**। उहाँले आफ्‍नो नाउँको खातिर **मलाई** सही मार्गहरूमा **डोर्‍याउनुहुन्छ**। ४ मृत्युको अन्धकारमय घाटी भएर जानुपरे तापनि म कुनै खतरादेखि डराउनेछैनँ, किनकि तपाईं मेरो साथमा हुनुहुन्छ। तपाईको लट्ठी र तपाईंको लहुरोले मलाई सान्त्वना दिन्छन्। (भजनसंग्रह २३:१–४ यूएलटी)

#### यो अनुवादको विषय हुनुका कारणहरू

* बिम्बहरूले अन्य चिजहरूको प्रतिनिधित्व गर्दछन् भनी मानिसहरूले महसुस नगर्न सक्छन्।
* मानिसहरू बिम्बहरूका रूपमा प्रयोग गरिएका चिजहरूसँग परिचित नहुन सक्छन्।
* विस्तारित रूपकहरू प्रायः यति गहन हुन्छन् कि अनुवादकले रूपकद्वारा दिइएका सबै अर्थहरू देखाउन असम्भव हुन्छ।

### अनुवादका सिद्धान्तहरू

* विस्तारित रूपकको अर्थ लक्षित स्रोताहरूलाई पनि मौलिक श्रोताहरूलाई जत्ति नै स्पष्ट बनाउनु ।
* मौलिक श्रोतालाई भन्दा लक्षित श्रोताको लागि अर्थ बढी स्पष्ट नबनाउनु।
* कसैले विस्तारित रूपक प्रयोग गर्दा, बिम्बहरू उनले भन्‍न खोजेका कुराको महत्त्वपूर्ण भाग हुन्।
* यदि लक्षित श्रोताहरू केही बिम्बहरूसँग परिचित छैनन् भने, तपाईंले तिनीहरूलाई बिम्बहरू बुझ्‍न मद्दत गर्ने केही उपायहरू खोज्‍नु पर्छ ताकि तिनीहरूले सम्पूर्ण विस्तारित रूपक बुझ्‍न सकून्।

### अनुवाद रणनीतिहरू

यदि तपाईंका पाठकहरूले यसलाई मौलिक पाठकहरूले बुझेकै किसिमले बुझ्‍न सक्छन् भने तपाईंले उही विस्तारित रूपक प्रयोग गर्न सक्‍नुहुन्छ। होइन भने, यहाँ केही अन्य रणनीतिहरू छन्:

(१) यदि लक्षित श्रोताहरूले बिम्बहरूलाई शाब्दिक रूपमा बुझ्नुपर्छ भन्‍ने सोच्छन् भने, "जस्तै" वा "जस्ता" शब्दहरू प्रयोग गरेर रूपकलाई उपमाको रूपमा अनुवाद गर्नुपर्छ । यो एक वा दुई वाक्यमा गर्नु नै पर्याप्त हुन सक्छ। (२) यदि लक्षित श्रोताहरूले बिम्बहरू जान्दैनन् भने, यसलाई अनुवाद गर्ने उपाय खोज्‍नुहोस् ताकि तिनीहरूले बिम्‍ब के हो भनी बुझ्‍न सकून्। (३) यदि लक्षित श्रोताले अझै बुझेनन् भने यसलाई स्पष्ट रूपमा उल्लेख गर्नुहोस् ।

### प्रयोग गरिएका अनुवाद रणनीतिहरूका उदाहरणहरू

(१) यदि लक्षित श्रोताहरूले बिम्बहरूलाई शाब्दिक रूपमा बुझ्नुपर्छ भन्‍ने सोच्छन् भने, "जस्तै" वा "जस्ता" शब्दहरू प्रयोग गरेर रूपकलाई उपमाको रूपमा अनुवाद गर्नुपर्छ । यो एक वा दुई वाक्यमा गर्नु नै पर्याप्त हुन सक्छ। उदाहरणको रूपमा भजनसंग्रह २३:१–२ हेर्नु होलाः

> परमप्रभु **मेरो गोठालो** हुनुहुन्छ; मलाई कुनै कुराको अभाव हुनेछैन। उहाँले **मलाई** हरियो चउरमा लेटाउनुहुन्‍छ; **उहाँले मलाई** शान्त पानीको छेउमा **डोर्‍याउनुहुन्‍छ**। (यूएलटी)

यसरी अनुवाद गर्न सकिन्छ:

> “परमप्रभु मेरो निम्‍ति गोठालो **जस्तै** हुनुहुन्‍छ, त्यसैले मलाई कुनै कुराको अभाव हुनेछैन। आफ्ना भेडाहरूलाई हरियो चउरमा लेटाउने र शान्त पानीको छेउमा डोर्‍याउने गोठालोले **जस्तै**, परमप्रभुले मलाई शान्तिपूर्वक आराम गर्न मद्दत गर्नुहुन्छ।”

(२) यदि लक्षित श्रोताहरूले बिम्बहरू जान्दैनन् भने, यसलाई अनुवाद गर्ने उपाय खोज्‍नुहोस् ताकि तिनीहरूले बिम्‍ब के हो भनी बुझ्‍न सकून्।

> मेरो प्रियको एउटा धेरै मलिलो डाँडामा **दाखबारी** थियो। तिनले त्‍यसलाई **खनजोत गरे**, ढुङ्गाहरू हटाए र एउटा **उत्तम जातको दाख** रोपे। तिनले त्‍यसको बिचमा एउटा **मचान** बनाए, र एउटा कोल पनि बनाए। त्यसले दाख फलाउँछ कि भनी तिनले पर्खे, तर त्यसले **जङ्गली दाख** मात्रै फल्यो। (यशैया ५:१ख\-२ यूएलटी)

यसरी अनुवाद गर्न सकिन्छ:

> मेरो प्रियको धेरै मलिलो डाँडामा **दाखको बगैचा** थियो। तिनले **बारी खने** र ढुङ्गाहरू हटाए, र त्यसमा **उत्तम दाखहरू** रोपे। तिनले यसको बिचमा एउटा **मचान** बनाए, र **एउटा ट्याङ्की पनि बनाए जहाँबाट तिनले दाखको रस निकाल्न सक्थे**। त्यसले दाख फलाउँछ कि भनी तिनले पर्खे, तर त्यसले **दाखमद्य बनाउनको लागि राम्रा नहुने जङ्‌गली दाखहरू** फलायो ।

(३) यदि लक्षित श्रोताले अझै बुझेनन् भने यसलाई स्पष्ट रूपमा उल्लेख गर्नुहोस् ।

> परमप्रभु **मेरो गोठालो** हुनुहुन्छ; मलाई कुनै कुराको अभाव हुनेछैन। (भजनसंग्रह २३:१ यूएलटी)
> 
> 
> > "आफ्ना भेडाहरूको हेरचाह गर्ने गोठालोले जस्तै परमप्रभुले **मेरो वास्ता गर्नुहुन्छ**, त्यसैले मलाई कुनै कुराको अभाव हुनेछैन।”
> 
> किनभने सेनाहरूका परमप्रभुको दाखबारी इस्राएलको घराना **हो**, र यहूदाका मानिसहरूले उहाँको मनोहरपूर्ण रोपण हुन्; उहाँले न्यायको प्रतीक्षा गर्नुभयो, तर त्यसको सट्टा त्यहाँ काटमार भयो; धार्मिकताको लागि, तर, बरु, मद्दतको निम्ति हारगुहार गरियो । (यशैया ५:७ यूएलटि)

यसरी अनुवाद गर्न सकिन्छ:

> > किनकि सेनाहरूका परमप्रभुको दाखबारीले इस्राएलको घरानाको **प्रतिनिधित्व गर्छ**, अनि यहूदाका मानिसहरू उहाँका मनोहरपूर्ण रोपण **जस्तै छन्**; उहाँले न्यायको प्रतीक्षा गर्नुभयो, तर त्यसको सट्टा त्यहाँ काटमार भयो; धार्मिकताको, तर, बरु, मद्दतको लागि हारगुहार गरियो।

अथवा जस्तैः

> > \*\*किसानले \*\* **खराब फल फलाउने** **दाख** **बारी** **को** **हेेरचाह गर्न छोडे** **जस्तै**, **परमप्रभुले** इस्राएल र यहूदाको **रक्षा गर्न छोड्नुहुनेछ**, **किनभने तिनीहरूले जे सही सो गर्दैनन्**। उहाँले न्यायको प्रतीक्षा गर्नुभयो, तर यसको सट्टा, त्यहाँ मारकाट भयो; धार्मिकताको, तर, बरु, मद्दतको लागि हारगुहार भयो।


