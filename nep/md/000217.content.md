# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## जाँच तह एक - अनुवाद समुदायबाट गरिने पुष्टि (id: 727768)

### जाँच तह एक – अनुवाद समूहबाट गरिने जाँच

तह एकको जाँच अनुवाद समूहबाट नै गरिन्छ, यसो गर्दा भाषा समुदायका अन्य व्यक्तिहरूको पनि केही सहायता लिन सकिन्छ । अनुवादक वा अनुवाद समूहले धेरै कथाहरूको अनुवाद गर्नुअघि नै जाँच गर्नुपर्छ ताकि अनुवाद प्रक्रियामा गल्तिहरूको सुधार सकेसम्म चाँडो होस् । अनुवादको काम सकिनुअघि यस्ता धेरै चरणहरू पार गर्नुपर्छ ।

वचन प्रकटिकरण परियोजनामा बाइबल र बाइबलीय विषयवस्तुहरूलाई तह एक पार गरेपछि नै प्रकाशनमा ल्याउन सकिने हुनुपर्छ । यसले विषयवस्तुलाई सक्रिय परियोजनाका रूपमा धेरैका सामु पुर्‍याउन मदत गर्छ र भाषा समुदायका अन्य सदस्यहरूलाई अनुवाद सुधार्नको निम्ती निमन्त्रणा दिन्छ ।

### तह एकको जाँचका चरणहरू

तह एकको जाँचलाई सम्पन्‍न गर्नको निम्ती अनुवाद समूहले दिइएका चरणहरूको पालना गर्नुपर्छः

१. **सम्पर्क गर्ने** अनुवादको सुरु गर्दै हुनुहुन्छ भन्‍ने कुरा जानकारी दिनको निम्ती तपाईंले वचन प्रकटिकरण सञ्‍जालका कम्तिमा पनि एक एकाइमा सम्पर्क गर्नुपर्छ । यसलाई कसरी गर्ने भन्‍ने जानकारीको निम्ती जवाफहरू पत्ता लगाउनेमा जानुहोस् । २. **सम्पादन गर्ने** अनुवाद मार्गनिर्देशनहरूको समीक्षा गर्नुहोस् । ३. **सहमती हुने** विश्‍वासको अभिव्यक्ती तपाईंको आफ्नै विश्‍वासको प्रतिबिम्व हो र तपाईंको अनुवाद यससँग र अनुवाद मार्गनिर्देशनहरूसँग मेल खाने छ भन्‍ने कुरामा सहमत जनाउनको निम्ती फाराम भर्नुहोस् । (हेर्नुहोस् http://ufw.io/forms/) ४. **खेस्रा तयार पार्ने** पाठका केही खण्डको अनुवाद गरी खेस्रा तयार पार्नुहोस् । खेस्रा अनुवादको तयारीको निम्ती निर्देशनहरूको निम्ती पहिलो खेस्राहेर्नुहोस् । ५. **आफैँले जाँच गर्ने** आफैँले गर्ने जाँचको निर्देशनहरूको निम्ती आफैँले गर्ने जाँच हेर्नुहोस् । ६. **सहपाठी जाँच** सहपाठी जाँचको निर्देशनहरूको निम्ती सहपाठी जाँच हेर्नुहोस् । । ७. **शब्द अनुवादको जाँच**. शब्द अनुवाद जाँचको निर्देशनहरूको निम्ती शब्द अनुवादको जाँच हेर्नुहोस् । ८. **शुद्धता जाँच** शुद्धता जाँचको निर्देशनहरूको निम्ती शुद्धता जाँच हेर्नुहोस् । ९. **पुष्टि गर्ने** अनुवाद समूह वा व्यक्तिको रूपमा तपाईंले अनुवादको प्रक्रियामा अनुवादका टिप्पणीहरू (ट्रान्स्लेसननोट्स्), शब्द अनुवादका वर्णनहरू र अन्य अनुवाद जाँचका स्रोतहरूको प्रयोग गर्नुभयो र तह एकको जाँचका चरणहरूको पालना गर्नुभएको छ भन्‍ने कुराको पुष्टि गर्नुहोस् ।

(तह एकको समाप्तिको पुष्टि कसरी गर्ने भन्‍ने निर्देशनहरूको निम्ती तह १ को पुष्टिहेर्नुहोस् ।)


