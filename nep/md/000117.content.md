# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय तौल (id: 727812)

### वर्णन

तल दिइएका शब्दावलीहरू बाइबलमा तौलको निम्ति प्रयोग गरिएका प्रचलित एकाइहरू हुन् । "शेकेल" को अर्थ "तौल" हुन्छ र अन्य धेरे तौलहरूलाई शेकेलको हिसाबमा उल्लेख गरिएका छन् । यिनीहरूमध्ये केही तौलहरू रुपियाँ पैसाको निम्ति पनि प्रयोग गरिएका छन् । तलको तालिकामा दिइएका मापन प्रणालीहरू बाइबलीय मापनसँग हुबहु मिल्दैनन् । बाइबलीय मापन समय र ठाउँअनुसार फरक फरक थिए । तल दिइएका समतुल्य मापनहरू औसत मापन प्रदान गर्ने प्रयास मात्र हुन् ।

| मौलिक मापन | शेकेल | ग्राम | किलोग्राम |
| --- | --- | --- | --- |
| \-\-\-\-\-\-\-\-\-\-\-\-\-\-\-\-\-\-\-\- | \-\-\-\-\-\-\-\-\-\- | \-\-\-\-\-\-\-\-\- | \-\-\-\-\-\-\-\-\-\-\-\- |
| शेकेल | १ शेकेल | ११ ग्राम | \- |
| बेका | १/२ शेकेल | ५.७ ग्राम | \- |
| पिम | २/३ शेकेल | ७.६ ग्राम | \- |
| गेरा | १/२० शेकेल | ०.५७ ग्राम | \- |
| मिना | ५० शेकेल | ५५० ग्राम | १/२ किलोग्राम |
| तोडा | ३,००० शेकेल | \- | ३४ किलोग्राम |  |

#### अनुवादका सिद्धान्तहरू

१. बाइबलका समयका मानिसहरूले मिटर, लिटर, र किलोग्रामजस्ता आधुनिक नापहरू प्रयोग गरेनन् । मौलिक नापहरू प्रयोग गर्दा मानिसहरूले ती नापहरू प्रयोग गर्ने लामो समयअघि बाइबल लेखिएको थियो भन्‍ने बुझ्‍न पाठकहरूलाई सहायता गर्न सक्छ । २. आधुनिक नापको प्रयोगले पाठ अझ स्पष्टसँग बुझ्‍न पाठकहरूलाई सहायता पुर्‍याउन सक्छ । ३. जुनसुकै नाप प्रयोग गरे तापनि पनि सम्भव भएमा पादटिप्पणीमा वा पाठ्यांशमा अर्को किसिमको मापन प्रणालीलाई उल्लेख गर्नु राम्रो हुन्छ । ४. यदि तपाईंले बाइबलीय नापहरू प्रयोग गर्नुहुन्‍न भने पाठकहरूलाई ती नापहरू सही छन् भन्‍ने भान नपार्नुहोस् । उदाहरणको लागि, यदि तपाईंले १ गेरालाई ".५७ ग्राम" भनी अनुवाद गर्नुहुन्छ भने, पाठकहरूले हुबहु यही हो भन्‍ने सोच्‍न सक्छन् । ५. नाप हुबहु होइन भनी देखाउन कहिलेकाहीँ "लगभग" शब्द प्रयोग गर्नु उपयुक्त हुन सक्छ । उदाहरणको लागि, २ शमूएल २१ः१६ ले भन्छ, गोल्यतको भालाको तौल ३०० शेकेल थियो भनी बताउँछ । यसलाई "३३०० ग्रम" वा "३.३ किलोग्राम" भनी अनुवाद गर्नुभन्दा, यसलाई "लगभग साढे ३ किलो ग्राम" भनी अनुवाद गर्न सकिन्छ ।

६. परमेश्‍वरले मानिसहरूलाई कुनै चिज कति तौलने भनी बताउनुहुँदा र मानिसहरूले आज्ञा पालन गरेर ती तौलहरू प्रयोग गर्दा, "लगभग" भनेर अनुवाद नगर्नुहोस् । नत्र, उनीहरूले खास कति तौल लिनुपर्ने भन्‍ने कुराको परमेश्‍वरले पर्वाह गर्नुहुन्‍न भन्‍ने छाप यसले छोड्ने छ ।

### अनुवादका रणनीतिहरू

१. यूएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही किसिमका छन् । तिनीहरूको उच्चारण वा हिज्‍जे यूएलटीमा भएको जस्तै गरी प्रयोग गर्नुहोस् । (शब्दहरूको नक्कल वा सापटी शब्दहरूहेर्नुहोस् )

२. यूएसटीमा प्रयोग गरिएका नापहरू प्रयोग गर्नुहोस् । यूएसटीका अनुवादकहरूले मापन पद्धतिका मात्राहरूलाई कसरी उल्लेख गर्ने भनी पहिले नै तय गरकेा छन् ।

३. तपाईंको भाषामा पहिले नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंका नापहरू मापीय प्रणालीसँग कसरी सम्बन्धित छन् सो तपाईंले जान्‍नु र हरेक नाप तय गर्नुपर्छ ।

४. यूएलटीका नापहरू प्रयोग गर्नुहोस् र तपाईंका मानिसहरूलाई थाहा भएका नापलाई पाठ्यांश वा टिप्पणीमा उल्लेख गर्नुहोस् ।

५. तपाईंका मानिसहरूलाई थाहा भएका नापहरू प्रयोग गर्नुहोस् र यूएलटीका नापहरूलाई पाठ्यांश वा टिप्पणीमा उल्लेख गर्नुहोस् ।

### अनुवाद रणनीतिहरू प्रयोग गरिएका

प्रस्थान ३८:२९ मा सबै रणनीतिहरू प्रयोग गरिएको छन् ।

> डोलाइने बलिको काँसो **७० तोडा र २,४०० शेकेलको** थियो । (प्रस्थान ३८:२९ यूएलटी)

१. यूएलटीमा प्रयोग गरिएका नापहरू प्रयोग गर्नुहुोस् । यी नापहरू र मौलिक लेखकहरूले प्रयोग गरेका नापहरू उही किसिमका छन् । तिनीहरूको उच्चारण वा हिज्‍जे यूएलटीमा भएको जस्तै गरी प्रयोग गर्नुहोस् । (शब्दहरूको नक्कल वा सापटी शब्दहरूहेर्नुहोस् )

> > डोलाइने बलिको काँसो **७० तोडा र २,४०० शेकेलको** थियो ।

२. यूएसटीमा प्रयोग गरिएका नापहरू प्रयोग गर्नुहोस् । यूएसटीका अनुवादकहरूले नाप पद्धतिका मात्राहरूलाई कसरी उल्लेख गर्ने भनी पहिले नै तय गरकेा हुन्छन् ।

> > “डोलाइने बलिको काँसो **२,४०० किलोग्राम** थियो ।”

३. तपाईंको भाषामा पहिले नै प्रयोग गरिएका नापहरू प्रयोग गर्नुहोस् । यसो गर्नको निम्ति तपाईंका नापहरू मापीय प्रणालीसँग कसरी सम्बन्धित छन् सो तपाईंले जान्‍नु र हरेक नाप तय गर्नुपर्छ ।

> > “डोलाइने बलिको काँसो **५,३०० पाउण्ड** थियो ।”

४. यूएलटीका नापहरू प्रयोग गर्नुहोस् र तपाईंका मानिसहरूलाई थाहा भएका नापलाई पाठ्यांश वा टिप्पणीमा उल्लेख गर्नुहोस् । तलको खण्डले पाठ्यांशमा दुवै नापहरू छन् भन्‍ने देखाउँछ ।

> > “डोलाइने बलिको काँसो **७० तोडा (२,३८० किलोग्राम)** र **२,४०० शेकेल(२६.४ किलोग्राम)** थियो ।”

५. तपाईंका मानिसहरूलाई थाहा भएका नापहरू प्रयोग गर्नुहोस् र यूएलटीका नापहरूलाई पाठ्यांश वा टिप्पणीमा उल्लेख गर्नुहोस् । यूएलटी नापहरू टिप्‍पणीहरूमा छन् भन्‍ने देखाउँछ ।

> > “डोलाइने बलिको काँसो **७० तोडा र २,४०० शेकेल** थियो ।१"

* पादटिप्पणीमा यस्तो देखिन्छः

\[१] यसको जम्मा तौल २,४०० किलोग्राम थियो ।

* **Associated Articles:** शब्दहरूलाई सार्ने वा सापटी लिने (ID: `727843@UWTranslationManual`)

