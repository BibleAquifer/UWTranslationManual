# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय बिम्बविधान - मानवीय व्यवहार (id: 727659)

बाइबलमा भएका मानवीय व्यवहारसँग सम्बन्धित बिम्बहरूको सूची तल दिइएको छ । सूचीमा प्रयोग भएका मानवीय व्यवहारहरूले विचारको प्रतिनिधित्व गर्छन् । बिम्बको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।

#### निहुरिनुले हतोत्साहित हुने कुराको प्रतिनिधित्व गर्छ

> लडेकाहरू सबैलाई परमप्रभुले सहारा दिनुहुन्‍छ, दबिएकाहरू सबैलाई उठाउनुहुन्‍छ । (भजनसंग्रह १४५:१४)

#### प्रसववेदनाले नयाँ परिश्थितिमा पुग्‍नको निम्ति आवश्यक पर्ने कष्टको प्रतिनिधित्व गर्छ

हे सियोनकी छोरी, प्रसववेदनामा परेकी स्‍त्रीझैँ पीडाले छटपटाऊ, किनकि अब तिमीले यो सहर छोड्‌नैपर्छ र खुल्‍ल्‍ला मैदानमा पाल खड़ा गर्नुपर्छ। अब तिमी बेबिलोनमा जाने छौ। त्‍यहाँ तिमी छुटाइने छौ। त्‍यहीँ नै परमप्रभुले तिमीलाई तिम्रा शत्रुहरूका हातबाट छुटकारा दिनुहुने छ। (मीका ४:१०)

> किनभने जातिको विरुद्धमा जाति, र राज्‍यको विरुद्धमा राज्‍य उठ्‌ने छ, र ठाउँ\-ठाउँमा अनिकाल र भूकम्‍प हुने छन्‌ । तर यी सब त प्रसववेदनाको सुरु मात्र हो । (मत्ती २४:७–८)

> मेरा साना बालक हो, ख्रीष्‍ट तिमीहरूमा नबनिनुभएसम्‍म म फेरि प्रसवपीडामा छु । (गलाती ४:१९)

#### कसैलाई कुनै नाउँले बोलाउनु भनेको त्यो व्यक्ति त्यही कुरा बन्‍नु हो

> किनकि तेरा सृष्‍टिकर्ता तेरा पति हुनुहुन्‍छ— उहाँको नाउँ सर्वशक्तिमान्‌ परमप्रभु हो— इस्राएलका परमपवित्र तेरा उद्धारक हुनुहुन्‍छ। उहाँ सारा पृथ्‍वीका परमेश्‍वर कहलाइनुहुन्‍छ । (यशैया ५४:५ख)

उहाँ सारा पृथ्‍वीका परमेश्‍वर हुनुभएको कारण यसो भनिएको हो ।

> हृदयमा बुद्धिमान्‌ हुनेहरूलाई विवेकशील भनिन्‍छ, र मिठा वचनहरूले शिक्षा बढाउँछन्‌ । (हितोपदेश १६:२१a)

उहाँ विवेकशील हुनुभएकोले यसो भनिएको हो ।

> उहाँ ... परमप्रधानका पुत्र कहलाइनुहुने छ । (लूका १:३२)

उहाव परमप्रधानका पुत्र हुनुभएकोले यसको भनिएको हो ।

> यसैकारण जो जन्‍मनुहुने छ, उहाँ पवित्र, अर्थात्‌ परमेश्‍वरका पुत्र कहलाइनुहुने छ । (लूका १:३५)

उहाँ वास्तविक रूपमा नै परमेश्‍वरका पुत्र हुनुभएको कारण यसको भनिएको हो ।

> जस्‍तो परमप्रभुको व्‍यवस्‍थामा लेखिएको छ, "पहिलो जन्‍मने हरेक जेठोचाहिँ परमप्रभुको निम्‍ति पवित्र कहलाइने छ ।" (लूका २:२३)

उहाँलाई परमप्रभुको निम्ति नै समर्पण गरिने भएकोले यसो भनिएको हो ।

#### शुद्धताले परमेश्‍वरको निम्ति स्वीकारयोग्य हुने कुराको प्रतिनिधित्व गर्छ ।

अनि नोआले परमप्रभुको निम्‍ति एउटा वेदी बनाएर हरेक शुद्ध पशु र शुद्ध पक्षी मध्‍येबाट लिई होमबलि चढाए । त्‍यसको मीठो बास्‍ना लिनुभएपछि... (उत्पत्ति ८:२०)

> सातौँ दिनमा पुजारीले त्‍यसलाई फेरि जाँच गर्दा रोग मत्‍थर भएको छ र छालामा फैलिएको छैन भने, पुजारीले त्‍यसलाई शुद्धशुद्ध ठहराऊन्‌ । त्‍यो खटिरो मात्र हो । त्‍यसले आफ्‍ना लुगा धोएर त्‍यो शुद्ध हुने छ । (लेवीहरू १३:६)

#### शुद्ध वा पवित्र बनाउनुले परमेश्‍वरको निम्ति स्वीकारयोग्य बनाउने कामको प्रतिनिधित्व गर्छ

> तब त्‍यसले बाहिर वेदीमा गएर परमप्रभुको सामुन्‍ने त्‍यसको निम्‍ति प्रायश्‍चित गरोस्‌। अनि साँढे र बोकाको रगतबाट केही लिएर वेदीका चारैतिरका सीङहरूमा लगाओस्‌ । रगतबाट आफ्‍नो औँलाले सात पल्‍ट त्‍यसमाथि छर्केर इस्राएलीहरूको अशुद्धिबाट वेदीलाई शुद्ध र पवित्र गरोस्‌ । (लेवीहरू १६:१८–१९)

> किनभने त्‍यसै दिन तिमीहरूलाई शुद्ध पार्नलाई तिमीहरूका निम्‍ति प्रायश्‍चित गरिन्‍छ । तब परमप्रभुको सामुन्‍ने सबै पापबाट तिमीहरू शुद्ध हुने छौ । (लेवीहरू १६:३०)

#### अशुद्धताले परमेश्‍वरको निम्ति स्वीकारयोग्य हुन अयोग्य भएको कुराको प्रतिनिधित्व गर्छ

> पशुहरूमध्‍ये खुर पूरै चिरिएका र उग्राउनेचाहिँ तिमीहरूले खानु हुन्‍छ। तापनि उग्राउनेहरू मात्र वा खुर चिरिएकाहरू मात्र तिमीहरूले खानुहुँदैन— अर्थात्‌ ऊँट, किनभने त्‍यसले उग्राउँछ, तर त्‍यसको खुर चिरिएको हुँदैन । त्‍यो तिमीहरूका निम्‍ति अशुद्ध हो । (लेवीहरू ११:३–४)

> यीमध्‍ये मरेको कुनै एउटा केही कुरामा पर्‍यो भने, त्‍यो थोक अशुद्ध हुन्‍छ, चाहे काठको थोक होस्, अथवा लुगा, छाला, भाङ्‌ग्रो, वा जुनसुकै कामको भाँडा होस्‌ । त्‍यो पानीमा चोपल्‍नुपर्छ, र त्‍यो साँझसम्‍म अशुद्ध हुने छ, त्‍यसपछि मात्रै त्‍यो चोखो हुन्‍छ । (लेवीहरू ११:३२)

#### केही कुरालाई अशुद्ध बनाउनुले परमेश्‍वरको निम्ति स्वीकारयोग्य नहुनु भन्‍ने कुराको प्रतिनिधित्व गर्छ

> कसैले कुनै अशुद्ध कुरो, अर्थात्‌ अशुद्ध वन\-पशु कि पाल्‍तु\-पशु कि अशुद्ध घस्रने जन्‍तुको सिनु छोयो भने, त्‍यो कुरो त्‍यसलाई थाहा नभए तापनि त्‍यो अशुद्ध भएको हुन्‍छ, र अशुद्ध ठहरिने छ । (लेवीहरू ५:२)

#### केही कुराबाट अलग गर्ने कुराले त्यसबाट छुट्याउनु भन्‍ने बुझाउँछ

> राजा उज्‍जियाह आफ्‍नो मर्ने दिनसम्‍मै कोरी भए । तिनी अलग्‍गै घरमा कोरी भएर बस्‍न लागे । परमप्रभुको मन्‍दिरभित्र तिनी पस्‍न पाएनन्‌ । (२ इतिहास २६:२१)

#### बहिष्‍कार गरिएको\- मारिएको प्रतिनिधित्व गर्दछ

> तिमीहरूले शबाथ मान्‍नू, किनभने तिमीहरूका निम्‍ति त्‍यो पवित्र हो । त्‍यो अपवित्र गर्ने निश्‍चय नै मारिओस्‌ । जस\-जसले त्‍यस दिन केही कामकाज गर्ला त्‍यो आफ्‍ना मानिसहरूबाट बहिष्‍कृत हुने छ । (प्रस्थान ३१:१४–१५)

> त्‍यस दिन जसले आफूलाई इन्‍कार गर्दैन, त्‍यो आफ्‍ना मानिसहरूबाट बहिष्‍कार गरिओस्‌ । त्‍यस दिन कुनै किसिमको काम गर्ने मान्‍छेलाई त्‍यसका मानिसहरूमध्‍येबाट म नाश गर्ने छु । (लेवीहरू २३:२९–३०)

> ऊ जीवितहरूको देशबाट अलग गरियो । (यशैया ५३:८)

#### कसैको अघि गएर उभिनुले उक्त व्यक्तिको सेवा गर्नु बुझाउँछ

> तपाईंका मानिसहरू कति खुशी होलान्‌! तपाईंको सामुन्‍ने निरन्‍तर उभिने र तपाईंको बुद्धि सुन्‍न पाउने यी तपाईंका अधिकारीहरू कति सुखी होलान्‌! (१ राजाहरू १०:८)

> करारको विश्‍वासयोग्यता र विश्‍वस्‍तता तपाईंको अगि जान्‍छन्‌ । (भजनसंग्रह ८९:१४)

यहाँ करारको विश्‍वासयोग्यता र विश्‍वस्‍ततालाई मानवीकरण पनि गरिएको छ ।(हेर्नुहोस्मानवीकरण)

#### मात्‍नुले कष्ट र मद्यले न्यायको प्रतिनिधित्व गर्छन्

धेरै मद्यले मानिसलाई कमजोर तुल्याउँछ र ऊ धरमरिन्छ । यसरी नै जब परमेश्‍वरले मानिसहरूको न्याय गर्नुहुन्छ तिनीहरू कमजोर हुन्छन् र धरमरिन्छन् । यसरी मद्यलाई परमेश्‍वरको न्यायको रूपमा लिइएको छ ।

> तपाईंले आफ्‍नो प्रजालाई कठिन कुराहरू भोग्‍न लाउनुभएको छ, तपाईंले हामीलाई धरमराउने मद्य दिनुभएको छ । (भजनसंग्रह ६०:३)

भजनसंग्रहबाट अर्को उदाहरणः

> तर परमेश्‍वरले नै न्‍याय गर्नुहुन्‍छ, उहाँले त्‍यो खन्‍याउनुहुन्‍छ, उहाँले एउटालाई होच्‍याउनुहुन्‍छ, र अर्कालाई उच्‍च पार्नुहुन्‍छ। परमेश्‍वरको बाहुलीमा एउटा कचौरा छ, जसमा मरमसला मिसाएको छ, फीँज भएको मद्य छ । अनि पृथ्‍वीका दुष्‍टहरू सबैले त्‍यसको थिग्रासम्‍मै पिउँछन्‌ (भजनसंग्रह ७५:७,८)

प्रकाशबाट एउटा उदाहरणः

> त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कडा मद्य पिउने छ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइने छ । (प्रकाश १४:१०)

#### निल्नु वा खानुले नष्ट हुनु भन्‍ने जनाउँछ

> परमेश्‍वरले तिनीहरू\[इस्राएल]लाई मिश्रबाट निकालेर ल्‍याउनुभयो । तिनीहरूको शक्ति जङ्गली साँढेको जस्‍तै छ। तिनीहरूले आफ्‍ना विरोधी जातिहरूलाई निल्‍ने छन्,. र उनीहरूको हड्डी चूर पारेर फोर्ने छन्, आफ्‍ना बाणहरूले उनीहरूलाई छेडेर मार्ने छन्‌ । (गन्ती २४:८)

"खानु" को अर्को शब्द निल्नु वा भस्म पार्नु हो ।

> यसैकारण जसरी आगोको ज्‍वालाले पराललाई भस्‍म गर्दछ, र सुकेको घाँस ज्‍वालामा भस्‍म हुन्‍छ, त्‍यसै गरी तिनीहरूका जरा सडेर जाने छन्, र तिनीहरूका फूल धूलो उडेझैँ उडेर जाने छन्‌ । (यशैया ५:२४)

यशैयाबाट अर्को उदाहरणः

> तर परमप्रभुले तिनीहरूका विरुद्धमा रसीनका शत्रुहरूलाई बलिया तुल्‍याउनुभएको छ, र तिनीहरूका शत्रुहरूलाई सुर्‍याउनुभएको छ । अरामीहरूले पूर्वतिर र पलिश्‍तीहरूले पश्‍चिमतिरबाट मुख बाएर इस्राएललाई निलेका छन्‌ . (यशैया ९:११–१२)

व्यवस्थाबाट एउटा उदाहरणः

> म मेरा काँडहरूलाई रगतले मत्‍याउने छु, जब मेरो तरवारले मासु खाँदछ, मारिएका र कैदमा परेकाहरूको रगत, शत्रुहरूका नायकहरूका शिर! (व्यवस्था ३२:४२)

#### माथि पर्नु वा पार्नु भन्‍ने कुराले प्रभाव पार्नु भन्‍ने बुझाउँछ

> यसैकारण परमप्रभु परमेश्‍वरले मानिसलाई मस्‍त निद्रामा पार्नुभयो, र उनी निदाएको बेलामा उनका करङहरूमध्‍येको एउटा निकाल्नुभई त्‍यसको ठाउँमा मासु भरिदिनुभयो । (उत्पत्ति २:२१)

> के परमेश्‍वरको महामहिमाले तपाईंहरूलाई भयभीत पार्दैन र? के उहाँको भयले तपाईंहरूलाई विह्वल पार्दैन? (अय्यूब १३:११)

> तब परमप्रभुका आत्‍मा ममाथि आउनुभयो, र उहाँले मलाई यसो भन्‍न लाउनुभयो:… (इजकिएल ११:५)

> अब हेर्‌, प्रभुको हात तँमाथि परेको छ, र तँ अब केही समयसम्‍म घामको प्रकाश नदेख्‍ने भई अन्‍धो हुने छस्‌ ।(प्रेरित १३:११)

#### कसैलाई पछ्याउने कुराले उक्त व्यक्तिप्रति निष्ठावान हुनु भन्‍ने बुझाउँछ

> तिनीहरूलाई मिश्रदेशबाट निकालेर ल्‍याउनुहुने आफ्‍ना पिता\-पुर्खाहरूका परमप्रभु परमेश्‍वरलाई त्‍यागेर तिनीहरू अरू देवताहरूका पछि लागे— अर्थात्, आफ्‍ना वरिपरि बस्‍ने जातिहरूका देवताहरूलाई पछ्याए । तिनीहरू ती देवताहरूका सामुन्‍ने निहुरे, र परमप्रभुलाई क्रोधित तुल्‍याए । तिनीहरूले परमप्रभुलाई त्‍यागेर बाल र अश्‍तोरेत देवताहरूलाई पुजे । (न्यायकर्ताहरू २:१२,१३)

> तिनी सीदोनीहरूकी अश्‍तोरेत देवी र अम्‍मोनीहरूको घिनलाग्‍दो देवता मोलोखको पछि लागे । (१ राजाहरू ११:५)

> तिनीहरूका पुर्खाहरूलाई शपथ खाएर भनेको प्रतिज्ञाको देश देख्‍ने छैन । मलाई तिरस्‍कार गर्नेले त्‍यो कहिल्‍यै देख्‍ने छैन । तर मेरो दास कालेबमा अर्कै आत्‍मा छ, र त्‍यसले पूरै रीतिले मेरो अनुसरण गरेको छ । यसैकारण त्‍यो पसेर आएको देशमा म त्‍यसलाई लैजाने छु र त्‍यसका सन्‍तानले त्‍यो अधिकार गर्ने छन्‌ । (गन्ती १४:२३–२४)

#### राजा र उहाँका सुसारेहरूको अघि लाग्‍नु, साथ लाग्‍नु, वा पछ्याउनुले उहाँको सेवा गर्नु भन्‍ने बुझाउँछ ।

> हेर्, उहाँको प्रतिफल उहाँसितै छ, र उहाँको इनाम उहाँकै साथ हुने छ । (यशैया ६२:११)

> धार्मिकताचाहिँ उहाँको अगि अगि जान्‍छ, र उहाँको निम्‍ति एउटा मार्ग तयार गर्छ । (भजनसंग्रह ८५:१३)

#### उत्तराधिकार प्राप्त गर्नु कुनै कुरा सदाको लागि पाउनु हो

> तब राजाले आफ्‍ना दाहिनेपट्टिकाहरूलाई भन्‍ने छ, ‘आओ, मेरा पिताका धन्‍यका हो! संसारको उत्‍पत्तिदेखि तिमीहरूका निम्‍ति तयार गरिएको राज्‍यलाई अधिकार गर ।' (मत्ती २५:३४)

परमेश्‍वरको पूर्ण राज्यको आशिष् राजा जोसँग बोल्दै हुनुहुन्छ ती व्यक्तिहरूलाई सदाको लागि दिइएको छ ।

> अब भाइ हो, म तिमीहरूलाई यो भन्‍दछु, मासु र रगत स्‍वर्गका राज्‍यको हकदार हुन सक्‍दैन, न त विनाश अविनाशको हकदार हुन सक्‍छ । (१ कोरिन्थी १५:५०)

मानिसहरू आफ्नो नाशवान शरीरमा हुँदा तिनीहरूले पूर्ण भएको परमेश्‍वरको राज्यलाई सदाको निम्ति प्राप्त गर्न सक्दैनन् ।

कसैले सदाको लागि प्राप्त गर्ने कुरालाई **उत्तराधिकार** भनिन्छ

> तपाईंले तिनीहरूलाई ल्‍याएर तपाईंको आफ्‍नो उत्तराधिकारको पर्वतमा रोप्‍नुहुने छ । (प्रस्थान १५:१७)

परमेश्‍वरको आराधना गरिने पर्वतलाई स्थायी सम्पत्तिको रूपमा हेरिएको छ ।

> हाम्रा दुष्‍टता र पाप क्षमा गरेर हामीलाई आफ्‍नो निज उत्तराधिकारको रूपमा ग्रहण गर्नुहोस्‌ । (प्रस्थान ३४:९)

इस्राएलीहरूलाई आफ्नो निज सम्पत्तिको रूपमा परमेश्‍वरले स्वीकार्नुभएको होस् भनेर अर्थात् सदाको लागि उहाँके हुनेगरी स्वीकार गर्नुभएको होस् भनेर मोशा बिन्ति गर्छन् ।

> सन्‍तहरूमा उहाँको महिमित उत्तराधिकारको सम्‍पत्ति के हो, सो तिमीहरूले जान्‍न सक । (एफिसी १:१८)

उहाँको निम्ति छुट्याइएका सबैलाई परमेश्‍वरले दिने अद्‍भुत कुराहरूलाई स्थायी सम्पत्तिको रूपमा हेरिएको छ ।

स्थायी रूपमा कुनै कुरा प्राप्त गर्ने व्यक्तिलाई **उत्तराधिकारी** भनिन्छ ।

> संसारको उत्तराधिकारी हुनलाई अब्राहाम र उनको वंशलाई दिइएको प्रतिज्ञा व्‍यवस्‍थाद्वारा आएको होइन, तर विश्‍वासको धार्मिकताद्वारा आएको हो । (रोमी ४:१३)

अब्राहाम र तिनका सन्तानहरूले सारा संसारलाई सदाको निम्ति प्राप्त गर्ने छन् भन्‍ने प्रतिज्ञा थियो ।

> पुत्रलाई नै उहाँले सबै कुराका उत्तराधिकारी नियुक्त गर्नुभयो, उहाँद्वारा नै समस्‍त सृष्‍टि रच्‍नु पनि भयो । (हिब्रू १:२)

परमेश्‍वरको पुत्रले सबै कुरा स्थायी सम्पत्तिको रूपमा प्राप्त गर्नुहुने छ ।

> विश्‍वासद्वारा नोआले ... संसारलाई दोषी ठहराएर विश्‍वासद्वारा उनी आउने धार्मिकताका उत्तराधिकारी । (हिब्रू ११:७)

नोआले स्थायी सम्पत्तिको रूपमा धार्मिकता पाए ।

#### सुत्‍नुले मर्नु भन्‍ने बुझाउँछ

> जब तेरो दिन पूरा हुने छ, र तँ आफ्‍ना पित्रहरूसँग विश्राम गर्ने छस्, तब म तेरै सन्‍तानमध्‍येबाट, तेरै शरीरबाट एक जना, तेरो उत्तराधिकारी हुनलाई उठाउने छु, (२ शमूएल ७:१२)

> तिनीहरूलाई भन्, ‘के तँ अरूभन्‍दा बढी निगाहको पात्र छस्‌ र? तल जा, र खतना नभएकाहरूका साथमा पडिरह । तरवारले मारिएकाहरूसँगै तिनीहरू लोट्‌ने छन्‌ । तरवार थुतिएको छ । त्‍यसका सारा सैन्‍य\-दलहरूसँगै त्‍यो घिस्‍स्‍याएर लगिओस्‌ । (इजकिएल ३२:१९–२०)

#### राज्य गर्नुले नियन्त्रण गर्नु भन्‍ने बुझाउँछ

> यस हेतुले कि जसरी पापले मृत्‍युमा राज्‍य गर्‍यो, त्‍यसै गरी येशू ख्रीष्‍ट हाम्रा प्रभुद्वारा अनुग्रहले धर्मी ठहराएर अनन्‍त जीवनसम्‍म राज्‍य गरोस्‌ । (रोमी ५:२१)

> यसकारण शरीरका अभिलाषाअनुसार चल्‍नु नपरोस्‌ भनी तिमीहरूका मरणशील शरीरमा पापलाई राज्‍य गर्न नदेओ । (रोमी ६:१२)

#### विश्राम गर्नु वा विश्राम स्थलले सदाको लागि फाइदा पुग्‍ने कुरालाई जनाउँछ

> एक दिन रूथकी सासू नाओमीले तिनलाई भनिन्, “हे मेरी छोरी, तिम्रो आफ्‍नै घरबार र राम्रो बन्‍दोबस्‍त भएर बसेको मैले हेर्न नपाउनू? (रूथ ३:१)

> यसैले मैले आफ्‍नो क्रोधमा यसरी शपथ खाएँ, “मेरो विश्राममा तिनीहरू कहिल्‍यै पस्‍ने छैनन्‌ । (भजनसंग्रह ९५:११)

> यो सदाकालको निम्‍ति मेरो विश्रामस्‍थान हो, म यहाँ सिंहासनमा बस्‍ने छु, किनकि मैले यही चाहेको छु । (भजनसंग्रह १३२:१४)

> जाति\-जातिहरू उहाँकहाँ भेला हुने छन्, र उहाँको विश्रामको स्‍थान महिमामय हुने छ । (यशैया ११:१०)

#### उठ्ने, खडा हुने कुराले काम गर्नु भन्‍ने जनाउँछ

> उठ्‌नुहोस्‌ हामीलाई गुहार गर्नुहोस्‌, तपाईंको कहिले नटुङ्गिने प्रेमको कारण हाम्रो उद्धार गरिदिनुहोस्‌ । (भजनसंग्रह ४४:२६)

#### कुनै कुरा देख्‍नुले त्यहीँ हुनु भन्‍ने जनाउँछ

> किनभने तपाईंले मेरो प्राणलाई चिहान देख्‍न दिनुहुने छैन ... (भजनसंग्रह १६:१०)

#### बेच्‍नु भन्‍नाले नियन्त्रण हस्तान्तरण गर्नु बुझाउँछ । किन्‍नुले कसैको नियन्त्रण हटाउनु भन्‍ने बुझिन्छ

> \[इस्राएलीहरूलाई] \[परमप्रभुले] अरामनाहारैमका राजा कूशन\-रिशातैमको हातमा बेचिदिनुभयो । (न्यायकर्ताहरू ३:८)

#### बस्‍नुले राज्य गर्नु बुझाउँछ

> प्रेममा एउटा सिंहासन स्‍थापित गरिने छ, त्‍यसमा दाऊदको घरानाबाट विश्‍वासयोग्‍यसाथ एक मानिस विराजमान हुनुहुने छ । (यशैया १६:५)

#### खडा हुनुले सफलतासाथ प्रतिरोध गर्नु भन्‍ने बुझाउँछ

> यसकारण दुष्‍टहरू न्‍यायको दिनमा खडा हुने छैनन् र पापीहरूले धर्मीहरूको सभामा स्‍थान पाउने छैनन्‌ । (भजनसंग्रह १:५)

#### हिँड्नुले व्यवहार गर्ने कुरालाई जनाउँछ र बाटो (मार्ग)ले व्यवहारलाई जनाउँछ

> धन्‍य हो त्‍यो मानिस, जो दुष्‍टहरूको सल्‍लाहमा हिँड्‌दैन । (भजनसंग्रह १:१)

> किनकि परमप्रभुले धर्मीहरूको मार्गको रक्षा गर्नुहुन्‍छ । (भजनसंग्रह १:६)

> छलपूर्ण मार्गबाट मलाई अलग्‍ग राखिदिनुहोस्‌ । (भजनसंग्रह ११९:२९)

> म तपाईंका आज्ञाहरूको मार्गमा दौडन्‍छु (भजनसंग्रह ११९:३२)

* **Associated Articles:** रूपक (ID: `727706@Unknown`); लक्षणा (ID: `727707@Unknown`); मानवीकरण (ID: `727714@UWTranslationManual`)

