# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय पैसा (id: 727810)

### वर्णन

पुरानो करारको समयमा सुन र चाँदी जस्ता उनीहरूका धातुहरूलाई तौलन्थे र कुनै कुरा किन्‍नको निम्ति त्यसको निश्‍चित तौल दिन्थे । पछि मानिसहरूले खास धातुको सर्वस्वीकृत मात्रा भएका सिक्काहरू बनाउन थाले । तीमध्ये एउटा डेरिक थियो । नयाँ करारको समयमा मानिसहरूले चाँदी र तामाका सिक्काहरूको प्रयोग गर्थे ।

तल दिइएका दुई वटा तालिकामा पुरानो करार र नयाँ करारमा केही प्रचलित रुपियाँ पैसाका एकाइहरू दिइएका छन् । पुरानो करारको एकाइको तालिकाले कस्तो किसिमको धातु प्रयोग गरिएको थियो र त्यसको तौल कति थियो भन्‍ने देखाउँछ । नयाँ करारको एकाइको तालिकाले कस्तो किसिमको धातु प्रयोग गरिएको थियो र दिनको ज्यालाको हिसाबले त्यसको मूल्य कति थियो भनी देखाउँछ ।

| पुरानो करारको एकाइ | धातु | तौल |
| --- | --- | --- |
| \-\-\-\-\-\-\-\- | \-\-\-\-\-\-\-\- | \-\-\-\-\-\-\-\- |
| डेरिक | सुनको सिक्का | ८.४ ग्राम |
| शेकेल | विभिन्‍न किसिमका धातुहरू | ११ ग्राम |
| तोडा | विभिन्‍न किसिमका धातुहरू | ३३ किलोग्राम |  |

| नयाँ करारको एकाइ | धातु | १ दिनको ज्याला |
| --- | --- | --- |
| \-\-\-\-\-\-\-\- | \-\-\-\-\-\-\-\- | \-\-\-\-\-\-\-\- |
| दिनार/दिनारी | चाँदीको सिक्‍का | १ दिन |
| ड्रेक्मा | चाँदीको सिक्‍का | १ दिन |
| माइट | तामाको सिक्का | १/६४ दिन |
| शेकेल | चाँदीको सिक्‍का | ४ दिनहरू |
| तोडा | चाँदी | ६,००० दिनहरू |  |

#### अनुवादको सिद्धान्त

आधुनिक रुपियाँ पैसाको मूल्य प्रयोग नगर्नुहोस् किनकि यिनीहरूको मूल्य वर्ष\-वर्षमा बदलिरहन्छन् । यिनीहरूको प्रयोग गर्नाले बाइबलको अनुवादलाई पुरानो र गलत तुल्याउँछ ।

### अनुवादका रणनीतिहरू

पुरानो करारको रुपियाँ पैसाको मूल्य त्यसको तौलमा आधारित थियो । त्यसैले पुरानो करारका तौलहरू अनुवाद गर्दा बाइबलीय तौल हेर्नु होला । नयाँ करारको रुपियाँ पैसाको मूल्यलाई अनुवाद गर्ने रणनीतिहरू तल दिइएको छन् ।

१. बाइबलको शब्द प्रयोग गर्नुहोस् र यसको उच्चारणसँग मिल्ने किसिमले हिज्‍जे पनि उल्लेख गर्नुहोस् । (शब्दहरूको नक्कल वा सापटी हेर्नुहोस्)

२. यो कस्तो किसिमको धातुले बनेको थियो र कति वटा सिक्‍काहरू प्रयोग गरिएका थिए त्यसको हिसाबले रुपियाँ पैसाको मूल्य बताउनुहोस् ।

३. बाइबलको समयका मानिसहरूले एक दिन काम गर्दा आर्जन गर्न सक्‍ने ज्यालाको हिसाबमा रुपियाँ पैसाको मूल्य बताउनुहोस् ।

४. बाइबलका शब्दहरू प्रयोग गर्नुहोस् र पाठ्यांश वा पादटिप्पणीमा सो सरहको परिमाण दिनुहोस् ।

५. बाइबलको शब्द प्रयोग गर्नुहोस् र पादटिप्पणीमा त्यसको व्याख्या गर्नुहोस् ।

### अनुवाद रणनीतिहरू

अनुवादका रणनीतिहरूलाई लूका ७:४१ मा प्रयोग गरिएको छ ।

* **एउटाले पाँच सय दिनारी र अर्काले पचास दिनारी ऋण लिएका थिए ।** (लूका ७:४१ यूएलटी)

१. बाइबलको शब्द प्रयोग गर्नुहोस् र यसको उच्चारणसँग मिल्ने किसिमले हिज्‍जे पनि उल्लेख गर्नुहोस् । (शब्दहरूको नक्कल वा सापटी शब्दहरू हेर्नुहोस्)

> > “एउटाले **५०० दिनारी** र अर्काले **५० दिनारी** ऋण लिएका थिए ।” (लूका ७:४१ यूएलटी)

२. यो कस्तो किसिमको धातुले बनेको थियो र कति वटा सिक्‍काहरू प्रयोग गरिएका थिए त्यसको हिसाबले रुपियाँ पैसाको मूल्य बताउनुहोस् ।

> > “एउटाले **५०० चाँदीको सिक्का** र अर्काले **५० चाँदीको सिक्का** ऋण लिएका थिए ।” (लूका ७:४१ यूएलटी)

३. बाइबलको समयका मानिसहरूले एक दिन काम गर्दा आर्जन गर्न सक्‍ने ज्यालाको हिसाबमा रुपियाँ पैसाको मूल्य बताउनुहोस् ।

> > “एउटाले **५०० दिनको ज्याला** र अर्काले **५० दिनको ज्याला** ऋण लिएका थिए ।”

४. बाइबलका शब्दहरू प्रयोग गर्नुहोस् र पाठ्यांश वा पादटिप्पणीमा सो सरहको परिमाण दिनुहोस् ।

> > “एउटाले **५०० दिनारी**१ र अर्काले **५० दिनारी**२ ऋण लिएका थिए । “

पादटिप्‍पणी यस्तो देखिन्छः

> > \[१] ५०० दिनको ज्याला \[२] ५० दिनको ज्याला

५. बाइबलको शब्द प्रयोग गर्नुहोस् र पादटिप्पणीमा त्यसको व्याख्या गर्नुहोस् ।

> > “एउटाले **५०० दिनारी**१ र अर्काले **५० दिनारी** ऋण लिएका थिए ।” (लूका ७:४१ यूएलटी)

> > \[१] एक दिनार एक जना मानिसले एक दिनमा कमाउने चाँदीको मात्रा थियो ।

* **Associated Articles:** बाइबलीय तौल (ID: `727812@UWTranslationManual`); शब्दहरूलाई सार्ने वा सापटी लिने (ID: `727843@UWTranslationManual`)

