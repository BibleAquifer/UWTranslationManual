# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## सर्वनामहरू (id: 727716)

### वर्णन

कुनै व्यक्ति वा वस्तुलाई जनाउनको निम्ति नामको सट्टामा प्रयोग गरिने शब्दहरूलाई सर्वनामहरू भनिन्छ। उदारहणको लागिः म, हामी, तिमी, तपाईं, हजुर, ऊ, उहाँ, यो, त्यो, कोही। व्यक्तिवाचक (पुरुषवाचक) सर्वनाम धेरै प्रयोग हुने सर्वनाममा पर्छ।

### व्यक्तिवाचक सर्वनामहरू

वक्ताले कुरा गर्ने व्यक्ति, कुरा गरिने व्यक्ति वा कुरा गरिएको व्यक्तिमध्ये कसलाई जनाएको हो भन्‍ने बुझाउने सर्वनामलाई व्यक्तिवाचक सर्वनाम भनिन्छ । व्यक्तिवाचक सर्वनामले निम्‍न कुरा जनाउँछन्। यसैगरी अन्य प्रकारका सर्वनामका प्रयोगहरू पनि तल दिइएका छन्।

#### पुरुष (व्यक्ति)

* प्रथम पुरुष \- बोल्‍ने व्यक्ति र अन्य (म, हामी)
* समावेश भएको र नभएको "हामी"
* दोस्रो पुरुष \- वक्ताले जोसँग बोलिरहेको छ त्यो व्यक्ति र अन्य (तँ, तिमी, तपाईँ, हजुर)
* तँ, तिमी, तपाईँ, हजुरका स्वरूपहरू
* तेस्रो पुरुष \- वक्ता र सुन्‍ने व्यक्ति बाहेकको अर्को व्यक्ति वा वस्तु (ऊ, उनी, त्यो, तिनीहरू)

#### सङ्ख्या

* एकवचन \- एक (म, तिमी, ऊ, उनी, त्यो)
* बहुवचन \- एकभन्दा धेरै (हामी, तिमीहरू, उनीहरू)
* समूहलाई जनाउने एकवचन सर्वनामहरू
* दोहोरो \- दुई (केही भाषाहरूमा दुई वा दुईभन्दा धेरै वस्तुहरूलाई जनाउने सर्वनामहरू पनि हुन्छन्।)

#### लिङ्ग

* पुलिङ्ग \- ऊ
* स्त्रीलिङ्ग \- उनी
* नपुंसकलिङ्ग \- त्यो

#### वाक्यमा अन्य शब्दहरूसँगको सम्बन्ध

* क्रियापदको कर्म: म, तिमी, ऊ, उनी, त्यो, हामी, तिनीहरू
* क्रियापदको कर्म वा नामयोगीः मैले, उसले, उसलाई, उनलाई, हामीलाई,उनीहरूलाई
* नामसँग आएर स्वामित्व जनाउनेः मेरो, उसको, तिम्रो, उनको, हाम्रो, उनीहरूको
* नामबिना आएर स्वामित्व जनाउनेः मेरो, तिम्रो, उसको, उनको

### सर्वनामका अन्य प्रकारहरू

**निजवाचक सर्वनामहरू** ले उही वाक्यमा भएको अर्को नाम वा सर्वनामलाई जनाउँछन्ः आफैँ, स्वयम्, आफू।

* यूहन्‍नाले **आफैँलाई** ऐनामा हेर्‍यो \- "आफैँ" शब्दले यूहन्‍नालाई जनाउँछ।

**प्रश्‍नवाचक सर्वनामहरू**ले कुनै वस्तु वा व्यक्तिको बारेमा प्रश्‍न गर्छन्। यस्तो सर्वनामको प्रयोग हो वा होइन भन्‍ने जवाफको आशा नगरिएको अवस्थामा गरिन्छः को, के, कुन, कसले आदि।

* यो घर **कसले** बनायो?

**सम्बन्धवाचक सर्वनामहरू**ले एउटा उपवाक्यसँग अर्को उपवाक्यको सम्बन्ध देखाउँछन्। यिनीहरूले वाक्यको मूख्य भागको बारेमा थप कुरा बताउँछन्ः जो, जे, जुन।

* मैले एउटा घर देखेँ **जुन** यूहन्‍नाले बनाएको हो । "जुन यूहन्‍नाले बनाएको हो" उपवाक्यले मैले देखेको घरको बारेमा बताउँछ।
* मैले त्यस मानिसलाई देखेँ **जसले** घर बनायो । "जसले घर बनायो" उपवाक्यले मैले कुन मानिसलाई देखेँ भन्‍ने कुरा बताउँछ।

**दर्शक सर्वनामहरू**ले निकट वा टाढा रहेका व्यक्ति तथा पदार्थलाई तोकेर देखाउँछन्ः यो, यी, त्यो, ती।

* के तपाईंले "यसलाई" यहाँ देख्‍नुभयो?
* त्यहाँ भएको **त्यो** को हो?

**अनिश्‍चितवाचक सर्वनामहरू**ले कुनै अनिश्‍चित नामलाई जनाउँछन्ः जोसुकै, जेसुकै, कोही, केही, कसै ।

* ऊ **कोहीसँग** पनि बोल्‍न चाहँदैन्।
* यसलाई **कसैले** मर्मत गर्‍यो, तर कसले हो मलाई थाहा छैन।
* **कसैले** भनेको छ सुतेको कुकुरलाई **कसैले** पनि उठाउनु हुँदैन।

अन्तिम उदाहरणमा, "तिनीहरू" र "तपाई" ले सामान्य रूपमा मानिसहरूलाई बुझाउँछ।

* **Associated Articles:** "हामी" को समावेशी र असमावेशी रूप (ID: `727684@UWTranslationManual`); निजवाचक सर्वनाम (ID: `727720@UWTranslationManual`); तिमीका रूपहरू (ID: `727728@UWTranslationManual`); समूहलाई जनाउने एकवचन सर्वनामहरू (ID: `727729@UWTranslationManual`)

