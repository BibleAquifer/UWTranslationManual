# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## बाइबलीय बिम्बविधान - साझा लक्षणाहरू (id: 727662)

बाइबलमा प्रयोग गरिएका साझा लक्षणाहरू तल दिइएका छन् । सूचीमा प्रयोग भएका नमुनाहरूले विचारको प्रतिनिधित्व गर्छन् । नमुनाको प्रयोग भएका हरेक पदमा उक्त शब्द देखा नपर्न सक्छ, तर त्यस शब्दले प्रतिनिधित्व गर्ने विचारको उपश्थितीचाहिँ अवश्य हुन्छ ।

#### प्याला वा कचौराले त्यसभित्र भएको वस्तुको प्रतिनिधित्व गर्छ

> मेरो कचौरो भरिएर पोखिन्‍छ । (भजनसंग्रह २३:५)

कचौरोमा धेरै भएको कारण भरिएर पोखिएको हो ।

> किनभने जहिले\-जहिले तिमीहरू यो रोटी खान्‍छौ र यस कचौराबाट पिउँछौ, उहाँ नआउञ्‍जेल तिमीहरू प्रभुका मृत्‍युको घोषणा गर्दछौ । (१ कोरिन्थी ११:२६)

मानिसहरूले कचौरो होइन तर त्यसमा भएको कुरा पिउँछन् ।

#### मुखले बोली वा शब्दहरूको प्रतिनिधित्व गर्छ

> मूर्खको मुख नै त्‍यसको सर्वनाश हो (हितोपदेश १८:७)

> तर तपाईंहरूलाई उत्‍साह दिन म साहसको वचन बोल्‍नेथिएँ (अय्यूब १६:५)

> तैंले मेरो विरुद्धमा घमण्‍ड गरिस्, र मेरो विरुद्धमा तैंले बोलिस्‌ र मैले त्‍यो सुनें । (इजकिएल ३५:१३)

यी उदाहरणहरूमा मुखले उक्त व्यक्तिले बोलेको कुरालाई जनाउँछ ।

#### कुनै व्यक्तिको सम्झनाले उसका सन्तानहरूको प्रतिनिधित्व गर्छ

कुनै व्यक्तिको सम्झनाले त्यसका सन्तानहरूलाई जनाउँछ किनकि तिनीहरूले नै उक्त व्यक्तिको सम्झना र सम्मान गर्नुपर्छ । जब बाइबलले कसैको सम्झना मरेको कुरा गर्छ यसको अर्थ त्यसका सन्तानहरू हुने छैनन् वा सन्तानहरू मर्ने छन् भन्‍ने लाग्छ ।

> जाति\-जातिहरूलाई तपाईंले हप्‍काउनुभएको छ र दुष्‍टहरूलाई नष्‍ट पार्नुभएको छ । तपाईंले तिनीहरूको नाउँ सधैँको निम्‍ति मेटिदिनुभएको छ। शत्रुहरूमाथि अनन्‍त विनाश छाएको छ तिनीहरूका सहरहरू तपाईंले उखेल्‍नुभएको छ । तिनीहरूको नाउँनिशानै मेटिएको छ । (भजनसंग्रह ९:५–६)

> पृथ्‍वीबाट त्‍यसको सम्‍झना लोप हुन्‍छ (अय्यूब १८:१७)

> परमप्रभुको मुहार खराबी गर्नेहरूका विरुद्धमा हुन्‍छ, अनि उहाँले तिनीहरूको स्‍मृतिसम्‍म पनि धरतीबाट मेटाइदिनुहुने छ (भजनसंग्रह ३४:१६)

#### एक व्यक्तिले व्यक्तिहरूको एउटा समूहको प्रतिनिधित्व गर्छ

> दुष्‍ट आफ्‍नो हृदयका इच्‍छाहरूमा गर्व गर्दछ त्‍यसले लालची मानिसलाई आशीर्वाद दिन्‍छ र परमप्रभुलाई निन्‍दा गर्दछ । (भजनसंग्रह १०:३)

यसले कुनै एक दुष्ट व्यक्तिलाई मात्र नभइ सम्पूर्ण दुष्टहरूलाई जनाउँछ ।

#### कुनै एक व्यक्तिको नामले उसका सन्तानहरूलाई जनाउँछ

> गादमाथि एक दलले आक्रमण त गर्नेछ, तर त्‍यसले तिनीहरूलाई उल्‍टा खेद्‌दै हमला गर्नेछ । आशेरबाट उत्‍पन्‍न हुने अनाजहरू उत्तम हुनेछन्, र त्‍यसले राजकीय खाना बाँड़दिनेछ। नप्‍ताली फुकाइएकी मुडुली\-मृग हो, जसले सुन्‍दर\-सुन्‍दर पाठा\-पाठी बियाउँछे । (उत्पत्ति ४९:१९–२१)

गाद, आशेर र नप्तालीले ती व्यक्तिहरूलाई मात्र नभएर तिनीहरूका सन्तानहरूलाई पनि जनाउँछ ।

#### कनै एक व्यक्तिले ऊ आफै र ऊसँग भएका मानिसहरूको प्रतिनिधित्व गर्छ

> जब अब्राम मिश्रमा पसे तब मिश्रीहरूले त्‍यस स्‍त्रीलाई अत्‍यन्‍त सुन्‍दरी रहिछन्‌ भनी देखे । (उत्पत्ति १२:१४)

यहाँ "अब्राम" ले अब्राम र तिनीसँग यात्रा गर्ने सबै मानिसहरूलाई बुझाउँछ । यहाँ अब्रामलाई महत्त्व दिइएको छ ।

#### छेड्ने कुराले मार्ने कुराको प्रतिनिधित्व गर्छ

> उहाँको सासमा आकाश सफा भयो, वेगले भागिरहेको सर्पलाई उहाँको हातले छेड्‌नुभयो । (अय्यूब २६:१३)

यसको अर्थ उहाँले सर्प मार्नुभयो भन्‍ने हुन्छ ।

> हेर, उहाँ बादलहरूसाथ आउँदैहुनुहुन्‍छ, र हरेक आँखाले उहाँलाई देख्‍नेछ। तिनीहरूले पनि, जसले उहाँलाई घोचे । (प्रकाश १:७)

“जसले उहाँलाई घोचे" ले येशूलाई मार्नेहरूलाई जनाउँछ ।

#### पापहरू (अधर्म) ले ती पापहरूका दण्डको प्रतिनिधित्व गर्छ

> परमप्रभुले उसमाथि हामी सबैको अधर्म हालिदिनुभएको छ । (यशैया ५३:६)

यसले हामीमाथि आउने दण्ड परमप्रभुले उहाँमाथि हालिदिनुभयो भन्‍ने बुझाउँछ ।

* **Associated Articles:** लक्षणा (ID: `727707@Unknown`)

