# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## मण्डली नेतृत्वद्वारा गरिने जाँच (id: 727667)

### मण्डली नेतृत्वद्वारा गरिने जाँच कसरी सञ्‍चालन गर्ने

समुदायका सदस्यहरूले अनुवादको स्पष्टता जाँच गरेपछि मण्डलीका अगुवाहरूद्वारा यसको शुद्धता जाँच गरिन्छ । यस समूहमा लक्षित स्थानीय भाषा बोल्ने र स्रोत भाषामा भएको सामाग्रीलाई पनि बुझ्‍ने मण्डलीका कम्तिमा तीन सदस्यहरू रहन्छन् । ती व्यक्तिहरू अनुवाद समूहसँग सम्बन्धित वा नजिकका सम्बन्ध नभएका व्यक्तिहरू हुनुपर्छ । प्रायः यी समीक्षकहरू पास्टरहरू हुने छन् । यी अगुवाहरूले भाषा समुदायका फरक\-फरक मण्डली सञ्‍जालको प्रतिनिधित्व गर्नुपर्छ । समुदाय ठूलो छ भने यो समूहमा तीन भिन्‍न मण्डली सञ्‍जालका मण्डली अगुवाहरू हुनुपर्छ भन्‍ने सिफारिस गर्दछौँ ।

यी समीक्षकहरूले निम्‍न चरणहरू अनुसरण गर्नुपर्छः

१. समीक्षा गर्ने क्रममा अनुवाद मार्गदिर्देशनहरू लाई पढ्नुपर्छ ताकि अनुवाद यससँग मेल खाएको होस् । २. अनुवादकका योग्यताहरूशीर्षकमा रहेका अनुवादक वा अनुवाद समूहसँग सम्बन्धित प्रश्‍नहरूको जवाफ दिनुहोस् । ३. गरिएको अनुवाद लक्षित पाठकको निम्ति स्वीकार्य शैलीमा आधारित छ कि छैन भन्‍ने कुरा स्वीकार्य शैलीमा रहेका प्रश्‍नहरू सोधेर प्रमाणित गर्नुहोस् । ४. अनुवादले स्रोत पाठको अर्थलाई सही तरिकाले सञ्‍चार गरेको छ कि छैन भन्‍ने कुरा शुद्धताको जाँचमा दिइएका मार्गदिर्देशनहरूको आधारमा प्रमाणित गर्नुहोस् । ५. अनुवादको पूर्णतामा रहेका मार्गनिर्देशनहरूको आधारमा अनुवाद पूर्ण छ कि छैन भन्‍ने कुरा प्रमाणित गर्नुहोस् । ६. बाइबलका केही अध्यायहरू वा एउटा पुस्तकको समीक्षा गरिसकेपछि अनुवाद समूहसँग भेटेर हरेक समस्याको बारेमा सोध्नुहोस् । अनुवाद समूहले ती समस्याहरू कसरी समाधान गर्न सक्छन् भन्‍ने बारेमा सरसल्लाह गर्नुहोस् । अनुवाद समूहले अनुवादलाई सच्याएर समुदायमा जाँच गरेपछि फेरि अनुवाद समूहसँग भेट गर्नुहोस् । ७. अनुवाद समूहले समस्याहरूको समाधान गरेका छन् कि छैनन् भन्‍ने कुराको जाँच गर्नको लागि तिनीहरूसँग फेरि भेट गर्नुहोस् । ८. अनुवाद राम्रो छ भनेर पुष्टि गर्नुहोस् । यसको लागि तह दुई पुष्टि पानामा रहेको तह २ पुष्टि हेर्नुहोस् ।

* **Associated Articles:** अनुवादकका दक्षताहरू (ID: `727782@UWTranslationManual`); स्वीकार्य शैली (ID: `727647@UWTranslationManual`); शुद्धताको जाँच (ID: `727648@UWTranslationManual`); अनुवादको पूर्णता (ID: `727670@UWTranslationManual`); तह २ पुष्टि (ID: `727739@UWTranslationManual`); अनुवाद मार्गनिर्देशनहरू (ID: `727851@UWTranslationManual`)

