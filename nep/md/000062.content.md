# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## वाक्य संरचना (id: 727722)

### वर्णन

अङ्ग्रेजी भाषाको सबैभन्दा सामान्य वाक्य संरचनामा एउटा **कर्ता** र एउटा **क्रिया** हुन्छ । नेपालीमा पनि यही नियम लागु हुन्छ ।

* केटो दौड्यो ।

#### कर्ता

**कर्ता**ले वाक्य कसको र केको बारेमा छ भन्‍ने जनाउँछ । तल दिइएका वाक्यहरूमा कर्तालाई रेखाङ्‍कन गरिएको छः

* केटो दौडिरहेको छ ।
* ऊ दौडिरहेको छ ।

कर्ताहरू नाम वा सर्वनामहरू हु्न्छन् । (हेर्नुहोस् शब्दवर्ग) माथि दिइएका उदाहरणहरूमा, "केटो" नाम हो, र "ऊ" सर्वनाम हो ।

धेरै भाषाका आज्ञार्थक वाक्यहरूमा कर्ता सर्वनामको प्रयोग हुँदैन । मानिसहरूले कर्ताको ठाउँमा "तिमी" छ भन्‍ने कुरा बुझ्छन् ।

* ढोका थुन ।

#### Predicate

कर्ताको बारेमा बताउने वाक्यको भागलाई विधेय भनिन्छ । विधेयमा क्रियापद पनि पर्छ । (हेर्नुहोस्: क्रियापद) तल दिइएका वाक्यहरूमा "मानिस" र "ऊ" कर्ताहरू हुन् । विधेयहरूलाई रेखाङ्‍कन गरिएको छ र क्रियापद मोटो अक्षरमा दिइएको छ ।

* मानिस बलियो **छ**।
* उसले कठिन परिश्रम **गर्‍यो**।
* उसेल एउटा बगैँचा **बनायो**।

#### संयुक्त वाक्यहरू

कुनै एउटा वाक्य एकभन्दा धेरै वाक्यहरू मिलेर बन्‍नसक्छ । तल दिइएका दुई पङ्कतिहरूमा कर्ता र विधेय छन् र दुबै पूर्ण वाक्यहरू हुन् ।

* उसले तरुल रोप्यो ।
* उसकी श्रीमतीले मकै रोपी ।

तल दिइएको संयुक्त वाक्यमा माथिका दुबै वाक्यहरू छन् । अङ्ग्रेजी र नेपाली भाषामा संयुक्त वाक्यहरूमा "र", तर वा 'वा' जस्ता संयोजकहरूको प्रयोग गरिन्छ ।

* उसले तरुल रोप्यो र उसकी श्रीमतीले तरुल रोपी ।

#### उपवाक्यहरू

वाक्यहरूमा उपवाक्यहरू र वाक्यांशहरू हुन्छन् । उपवाक्यहरूमा पनि कर्ता र विधेय हुने भएकोले वाक्यहरूजस्तै हुन्, तर तिनीहरू एक्लै आउँदैनन् । उपवाक्यहरूका केही उदाहरणहरू तल दिइएका छन् । कर्तालाई मोटो अक्षरमा लेखिएका छन् र विधेयलाई रेखाङ्‍कन गरिएको छ ।

* जब **मकै** तयार भयो
* **उनले** टिपेपछि
* **त्यो** मिठो लागेको कारणले

वाक्यमा धेरै उपवाक्यहरू हुनसक्छन्, यसैले तिनीहरू लामा र जटिल पनि हुन्छन् । तर हरेक वाक्यमा कम्तिमा एउटा **स्वतन्त्र उपवाक्य** (एक्लै वाक्यको रूपमा प्रयोग गर्न मिल्ने उपवाक्य) हुन्छ । वाक्यको रूपमा प्रयोग गर्न नमिल्ने अन्य उपवाक्यहरूलाई **अधीन उपवाक्यहरू** भनिन्छ । अधीन उपवाक्यहरूले अर्थ दिनको निम्ति स्वतन्त्र उपवाक्यमा भर पर्नुपर्छ । तल दिइएका वाक्यहरूमा अधीन उपवाक्यहरूलाई रेखाङ्‍कन गरिएको छ ।

* जब मकै तयार भयो, उनले त्यसलाई टिपिन् ।
* त्यसलाई टिपेपछि, त्यसलाई घरमा लगेर पकाइन् ।
* त्यसपछि तिनी र तिनको श्रीमान् मिलेर सबै खाए, किनकि त्यो धेरै मिठो थियो ।

तलका उपवाक्यहरू आफैमा पूर्ण वाक्यहरू हुन् । यी माथिका वाक्यमा प्रयोग भएका स्वतन्त्र उपवाक्यहरू हुन् ।

* उनले त्यसलाई टिपिन् ।
* त्यसलाई घरमा लगेर पकाइन् ।
* त्यसपछि तिनी र तिनको श्रीमान् मिलेर सबै खाए

#### सापेक्ष उपवाक्यहरू

केही भाषाहरूमा उपवाक्यहरू वाक्यमा प्रयुक्त नामसँगै प्रयोग गरिन्छन् । तिनलाई **सापेक्ष उपवाक्यहरू** भनिन्छ ।

तल दिइएको वाक्यमा "तयार भएको मकै" सम्पूर्ण वाक्यको विधेयको भाग हो । सापेक्ष उपवाक्य "तयार भएको" नाम "मकै" सँग आएर कुनचाहिँ मकै टिपिएको हो भनेर बताउँछ ।

* उसकी श्रीमतीले तयार भएको **मकै** टिपी ।

तल दिइएको वाक्यमा "आफ्नी आमा, जो धेरै रिसाइन्" सम्पूर्ण वाक्यको विधेयको भाग हो । सापेक्ष उपवाक्य "जो धेरै रिसाइन्" मकै नपाउँदा उनकी आमाले कस्तो महसुस गरिन् भन्‍ने देखाउनको निम्ति नाम "मकै" सँगै प्रयोग गरिएको छ ।

* उनले **आफ्नी आमालाई** मकै दिइएन्, जो धेरै रिसाइन्।

#### अनुवादका विषयहरू

* फरक भाषाहरूका वाक्यका खण्डका क्रम फरक हुन्छन् ।
* केही भाषाहरूमा सापेक्ष उपवाक्यहरू हुँदैनन्, वा तिनको प्रयोग सिमित मात्रामा गरिन्छ । (हेर्नुहोस् एउटा कुरालाई अर्को कुराबाट पृथक देखाउने र जानकारी दिने वा सम्झना दिलाउने वाक्य बिचको फरक)

* **Associated Articles:** जानकारी दिने वा स्मरण गराउने वाक्यांश बिच फरक (ID: `727677@UWTranslationManual`); जानकारी संरचना (ID: `727700@Unknown`); शब्दवर्ग (ID: `727712@UWTranslationManual`); क्रियापदहरू (ID: `727727@UWTranslationManual`)

