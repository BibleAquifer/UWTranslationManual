# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## पदहरूको पूर्ण विन्यास (id: 727853)

स्रोत भाषाको बाइबलमा भएका सबै पदहरू लक्षितभाषाको अनुवादमा हुनु जरूरी छ । भुलवस कुनै पनि पदहरू नछुटून भन्‍ने हामी चाहन्छौँ । तर कुनै बाइबलमा भएका पदहरू अन्य बाइबलमा नहुनुमा असल कारणहरू छन् ।

### पदहरू छुट्नुका कारणहरू

१. **पाठगत भिन्‍नताहरू** \- बाइबलमा भएका केही पदहरू मूल बाइबलमा थिएनन् तर पछि थपिएका हुन् भन्‍ने विश्वास केही विद्वानहरूको छ । त्यसैले केही बाइबलका अनुवादकहरूले ती पदहरूलाई समावेश नगरेर पाद टिप्पणीको रूपमा तिनलाई राख्छन् । (यसको बारेमा थप जानकारीको लागि पाठगत भिन्‍नताहरूहेर्नुहोस् ।) ती पदहरू समावेश गर्ने वा नगर्ने भन्‍ने कुराको निर्णय अनुवाद समूहले गर्नुपर्छ । २. **फरक सङ्ख्या** \- केही बाइबलहरूले अन्य बाइबलभन्दा फरक किसिमका पद सङ्ख्या गर्छन् । (यसको बारेमा थप जानकारीको लागि अध्याय र पद सङ्ख्याहेर्नुहोस् ।) कुन प्रणालीको प्रयोग गर्ने निर्णय अनुवाद समूहले गर्नुपर्छ । ३. **पदलाई जोड्ने पुलहरू** \- केही अनुवादहरूमा जानकारीहरूलाई तर्कसंगत र बुझ्‍नलाई सजिलो बनाउनको निम्ती दुई वा दुईभन्दा बढी पदहरूलाई फरक तरिकाले मिलाएर राखिएका हुन्छन् । यस्तो अवस्थआमा पद सङ्ख्याहरूलाई जोडेर लेखिन्छ, उदाहरणको लागि ४–५ वा ४–६ । UST मा केही ठाउँमा यस्तो गरिएको छ र ULT मा विरलै मात्रामा यसो गरिएको छ । पद सङ्ख्या जहाँ हुनुपर्थ्यो त्यहाँ नभएको वा उल्लेख नगरिएको कारण केही पदहरू छुटेको जस्तो लाग्‍न सक्छ तर पदमा हुनुपर्ने कुराहरू त्यहाँ उल्लेख गरिएका हुन्छन् । (यसको बारेमा थप जानकारीको लागि, पदलाई जोड्ने पुलहरू हेर्नुहोस् ।) पदलाई जोड्ने पुलहरूको प्रयोग गर्ने कि नगर्ने भन्‍ने विषयमा अनुवाद समूहले निर्णय गर्नुपर्छ ।

### छुटेका पदहरूको जाँच

अनुवादको समाप्तिपछि अनुवादमा छुटेका पदहरूको जाँच गर्नको निम्ति अनुवादलाई प्याराटेक्समा सार्नुहोस् । त्यसपछि जाँचलाई "अध्याय/पद सङ्ख्या" को निम्ति सुचारू गर्नुहोस् । प्याराटेक्सले पुस्तकभर छुटेका पदहरूको सूची दिन्छ । त्यसपछि हरेक ठाउँमा गएर माथि दिइएका तीन कारणले पदहरू छुटेका छन् वा गल्तीको कारणले छुटेका छन् सो पत्ता लगाउनुहोस् । यदि गल्तीको कारण छुटेका रहेछन् भने फेरि अनुवाद गर्नुपर्छ ।

* **Associated Articles:** अध्याय र पद सङ्ख्याहरू (ID: `727813@UWTranslationManual`); खण्‍डमा भएका भिन्‍नताहरू (ID: `727841@UWTranslationManual`); पदका पुलहरू (ID: `727846@UWTranslationManual`)

