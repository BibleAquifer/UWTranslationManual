# Translation Manual (unfoldingWord)

**unfoldingWord® Translation Academy** © 2022 unfoldingWord. Released under CC BY\-SA 4\.0 license. *unfoldingWord® Translation Academy* has been adapted in the following languages: Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文) from *unfoldingWord® Translation Academy* © 2022 unfoldingWord. Released under CC BY\-SA 4\.0 license by Mission Mutual



--------------------------------

## स्वामित्व (id: 727715)

### वर्णन

सामान्यतया "स्वामित्व" ले कुनै कुरा प्राप्त गर्नु वा कुनै व्यक्तिसँग भएको कुरालाई जनाउँछ । यसलाई व्याकरणमा "को" प्रयोग गरेर वा स्वामित्व जनाउने सर्वनाम (नेपालीमा यस्तो सर्वनाम छैन) व्यक्त गरिन्छ ।

* मेरो हजुरबुबाको घर
* उहाँको घर

हिब्रू, ग्रीक, अङ्‍ग्रेजी र नेपालीमा विभिन्न परिस्थितिमा स्वामित्वको प्रयोग गरिन्छ ।

* स्वामित्व \- कसैसँग भएको कुरालाई जनाउन ।

    + मेरा कपडाहरू \- मसँग भएका कपडाहरू
* सामाजिक सम्बन्ध \- कसैको कसैसँग हुने सामाजिक सम्बन्धलाई जनाउन ।

    + मेरी आमा \- मलाई जन्म दिने स्त्री वा मेरो पालनपोषण गर्ने स्त्री
        + मरो शिक्षक \- मलाई सिकाउने व्यक्ति
* सामाग्रीहरू \- केही कुराभित्र भएका सामाग्रीहरूलाई जनाउन ।

    + आलुको झोला \- आलु भएको झोला, वा आलुले भरिएको झोला
* कुनै पूर्ण कुराको भाग: कुनै कुराको एउटा भागलाई जनाउन

    + मेरो शिर \- शिर मेरो शरीरको भाग हो
        + घरको छानो \- छानो मेरो घरको एक भाग हो

#### यो अनुवादको विषय हुनुका कारणहरू

* कुनै एउटा नाम अर्को नामको स्वामित्वमा छ भन्‍ने कुरा देखाउनको निम्ति अनुवादकले ती नामहरू बिचको सम्बन्ध राम्ररी बुझ्नुपर्छ ।
* केही भाषाहरूमा स्रोत बाइबलमा प्रयोग गरिए जसरी स्वामित्वको प्रयोग गरिन्‍न ।

### बाइबलबाट उदाहरणहरू

**स्वामित्व** \- तल दिइएको उदाहरणले पैसा छोराको स्वामित्वमा छ भन्‍ने देखाउँछ ।

> … कान्‍छो छोरो ... त्‍यहाँ भोग\-विलासमा आफ्‍नो सम्‍पत्ति उडायो । (लूका १५:१३)

**सामाजिक सम्बन्ध** \- तल दिइएको उदाहरणले चेलाहरूलाई यूहन्‍नाबाट सिक्‍ने व्यक्तिहरू हुन् भन्ने देखाउँछ ।

> तब यूहन्‍नाका चेलाहरू उहाँकहाँ आए, (मत्ती ९:१४ )

**पदार्थ** \- तल दिइएको उदाहरणमा मुकुट बनाउनको निम्ति सुनको प्रयोग गरिएको छ ।

> तिनीहरूका शिरमा सुनका मुकुटजस्‍ता केही थिए । (प्रकाश ९:७)

**सामाग्रीहरू** \- तल दिइएको उदाहरणमा, कचौरामा पानी छ ।

> जसले तिमीहरू ख्रीष्‍टका हौ भनेर तिमीहरूलाई मेरो नाउँमा पानीको कचौरा पिउन देला, साँच्‍चै म तिमीहरूलाई भन्‍दछु, त्‍यसले कुनै किसिमले आफ्‍नो इनाम गुमाउने छैन । ‍ (मर्कूस ९:४१ )

**कुनै पूर्ण कुराको भाग:** \- तल दिइएको उदाहरणमा ढोका महलको एक भाग थियो ।

> तर उरियाह आफ्‍नो घरमा गएन, तर राजाका दासहरूसँग महलको मूल ढोकामै सुत्‍यो (२ शमुएल ११:९ )

**समूहको भाग** \- तल दिइएको उदाहरणमा "हामी" ले पूर्ण समूहलाई जनाउँछ र "हरेक" ले समूहका हरेक सदस्यहरूलाई जनाउँछ ।

> तर ख्रीष्‍टको वरदानको नापअनुसार हामी हरेकलाई अनुग्रह दिइएको छ (एफिसी ४:७ )

#### घटनाहरू र स्वामित्व

कहिलेकाहीँ कुनै एक वा दुबै नामहरूले भाववाचक नामको रूपमा कुनै घटना वा कार्यलाई जनाउँछन् । तल दिइएका उदाहरणहरूमा, भाववाचक नामहरूलाई **मोटो** अक्षरहरूमा लेखिएको छ । दुई नामहरूमध्ये कुनै एक नामले कुनै घटनालाई जनाउँदा ती दुई नामका बिचमा हुने केही सम्बन्धहरूलाई तल दिइएको छ ।

**कर्ता** \- कहिलेकाहीँ "को" पछाडि आउने शब्दले पहिलो नामले बताएको काम कसले गर्छ भन्‍ने कुरा बताउँछ । तल दिइएको उदाहरणमा यूहन्‍नाले मानिसहरूलाई बप्तिस्मा दिए ।

> यूहन्‍नाले दिएको बप्‍तिस्‍मा स्‍वर्गबाट हो कि मानिसबाट, मलाई जवाफ देओ ।”(मर्कूस ११:३०)

तल दिइएको उदाहरणमा ख्रीष्टले हामीलाई प्रेम गर्नुहुन्छ ।

> कसले हामीलाई ख्रीष्‍टको **प्रेमबाट** अलग गर्ने? (रोमी ३:३५)

**कर्म** \- कहिलेकाहीँ "को" पछाडि आउने शब्दले कुनै कुरा कसलाई र के हुन्छ भन्‍ने बताउँछ ।

> किनभने रुपियाँपैसाको **मोह** नै सबै किसिमका खराबीको जड हो । (१ तिमोथी ६:१० )

**सामाग्री** \- कहिलेकाहीँ "को" पछाडि आउने शब्दले कुनै कुरा कसरी हुन्छ भन्‍ने कुरा बताउँछ । तल दिइएका उदाहरणमा परमेश्‍वरले तरबार लिएका शत्रुहरू पठाएर मानिसहरूलाई दण्ड दिनुहुने छ ।

> तपाईंहरू तरवारदेखि होशियार रहनुहोस्, किनकि क्रोधले
> 
> तरवारद्वारा **दण्‍ड** ल्‍याउने छ (अय्यूब १९:२९ )


